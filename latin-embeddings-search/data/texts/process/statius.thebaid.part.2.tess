<stat. theb. 2.1> Interea gelidis MaiÄ satus aliger umbris
<stat. theb. 2.2> iussa gerens magni remeat Iovis; undique pigrae
<stat. theb. 2.3> ire vetant nubes et turbidus implicat aer.
<stat. theb. 2.4> nec zephyri rapuere gradum, sed foeda silentis
<stat. theb. 2.5> aura poli. Styx inde novem circumflua campis,
<stat. theb. 2.6> hinc obiecta vias torrentum incendia cludunt.
<stat. theb. 2.7> pone senex trepida succedit Laius umbra
<stat. theb. 2.8> vulnere tardus adhuc; capulo nam largius illi
<stat. theb. 2.9> transabiit animam cognatis ictibus ensis
<stat. theb. 2.10> impius, et primas Furiarum pertulit iras;
<stat. theb. 2.11> it tamen et medica firmat vestigia virga,
<stat. theb. 2.12> tum steriles luci possessaque manibus arva
<stat. theb. 2.13> et ferrugineum nemus adstupet, ipsaque Tellus
<stat. theb. 2.14> miratur patuisse retro, nec livida tabes
<stat. theb. 2.15> invidiae functis quamquam et iam lumine cassis
<stat. theb. 2.16> defuit, unus ibi ante alios, cui laeva voluntas
<stat. theb. 2.17> semper et ad superosâhinc et gravis exitus aeviâ
<stat. theb. 2.18> insultare malis rebusque aegrescere laetis,
<stat. theb. 2.19> vade " ait, " o felix, quoscumque vocaris in usus,
<stat. theb. 2.20> seu Iovis imperio, seu maior adegit Erinys
<stat. theb. 2.21> ire diem contra, seu te furiata sacerdos
<stat. theb. 2.22> Thessalis arcano iubet emigrare sepulcro,
<stat. theb. 2.23> heu dulces visure polos solemque relictum
<stat. theb. 2.24> et virides terras et puros fontibus amnes,
<stat. theb. 2.25> tristior has iterum tamen intrature tenebras.â
<stat. theb. 2.26> illos ut caeco recubans in limine sensit
<stat. theb. 2.27> Cerberus atque omnes capitum subrexit hiatus
<stat. theb. 2.28> saevus et intranti populo; iam nigra tumebat
<stat. theb. 2.29> colla minax, iam sparsa solo turbaverat ossa,
<stat. theb. 2.30> ni deus horrentem Lethaeo vimine mulcens
<stat. theb. 2.31> ferrea tergemino domuisset lumina somno.
<stat. theb. 2.32> Est locusâInachiae dixerunt Taenara gentesâ,
<stat. theb. 2.33> qua formidatum Maleae spumantis in auras
<stat. theb. 2.34> it caput et nullos admittit culmine visus,
<stat. theb. 2.35> stat sublimis apex ventosque imbresque serenus
<stat. theb. 2.36> despicit et tantum fessis insiditur astris.
<stat. theb. 2.37> illic exhausti posuere cubilia venti,
<stat. theb. 2.38> fulminibusque iter est 2; medium cava nubila montis
<stat. theb. 2.39> insumpsere latus, summos nec praepetis alae
<stat. theb. 2.40> plausus adit colles, nec rauca tonitrua pulsant.
<stat. theb. 2.41> ast ubi prona dies, longos super aequora fines
<stat. theb. 2.42> exigit atque ingens medio natat umbra profundo,
<stat. theb. 2.43> interiore sinu frangentia litora curvat
<stat. theb. 2.44> Taenaros, expositos non audax scandere fluctus,
<stat. theb. 2.45> illic Aegaeo Neptunus gurgite fessos
<stat. theb. 2.46> in portum deducit equos, prior haurit harenas
<stat. theb. 2.47> ungula, postremi solvuntur in aequora pisces,
<stat. theb. 2.48> hoc, ut fama, loco pallentes devius umbras
<stat. theb. 2.49> trames agit nigrique Iovis vacua atria ditat
<stat. theb. 2.50> mortibus. Arcadii perhibent si vera coloni,
<stat. theb. 2.51> stridor ibi et gemitus poenarum, atroque tumultu
<stat. theb. 2.52> fervet ager; saepe Eumenidum vocesque manusque
<stat. theb. 2.53> in medium sonuere diem, Letique triformis
<stat. theb. 2.54> ianitor agricolas campis auditus abegit.
<stat. theb. 2.55> Hac et tunc fusca volucer deus obsitus umbra
<stat. theb. 2.56> exsilit ad superos, infernaque nubila vultu
<stat. theb. 2.57> discutit et vivis adflatibus ora serenat.
<stat. theb. 2.58> inde per Arcturum mediaeque silentia Lunae
<stat. theb. 2.59> arva super populosque meat. Sopor obvius illi
<stat. theb. 2.60> Noctis agebat equos, trepidusque adsurgit honori
<stat. theb. 2.61> numinis et recto decedit limite caeli,
<stat. theb. 2.62> inferior volat umbra deo, praereptaque noscit
<stat. theb. 2.63> sidera principiumque sui; iamque ardua Cirrhae
<stat. theb. 2.64> pollutamque suo despectat Phocida busto.
<stat. theb. 2.65> ventum erat ad Thebas; gemuit prope limina nati
<stat. theb. 2.66> Laius et notos cunctatus inire penates,
<stat. theb. 2.67> ut vero et celsis suamet iuga nixa columnis
<stat. theb. 2.68> vidit et infectos etiamnum sanguine currus,
<stat. theb. 2.69> paene retro turbatus abit: nec summa Tonantis
<stat. theb. 2.70> iussa nec Arcadiae retinent spiramina virgae.
<stat. theb. 2.71> Et tunc forte dies noto signata Tonantis
<stat. theb. 2.72> fulmine, praerupti cum te, tener Euhie, partus
<stat. theb. 2.73> transmisere patri. Tyriis ea causa colonis
<stat. theb. 2.74> insomnem ludo certatim educere noctem
<stat. theb. 2.75> suaserat; effusi passim per tecta, per agros,
<stat. theb. 2.76> serta inter vacuosque mero crateras anhelum
<stat. theb. 2.77> proflabant sub luce deum; tunc plurima buxus
<stat. theb. 2.78> aeraque taurinos sonitu vincentia pulsus.
<stat. theb. 2.79> ipse etiam gaudens nemorosa per avia sanas
<stat. theb. 2.80> impulerat matres Baccho meliore Cithaeron;
<stat. theb. 2.81> qualia per Rhodopen rabido convivia coetu
<stat. theb. 2.82> Bistones aut mediae ponunt convallibus Ossae.
<stat. theb. 2.83> illis semianimum pecus excussaeque leonum
<stat. theb. 2.84> ore dapes, et lacte novo domuisse furorem
<stat. theb. 2.85> luxus: at Ogygii si quando adflavit Iacchi
<stat. theb. 2.86> saevus odor, tunc saxa manu, tunc pocula pulchrum
<stat. theb. 2.87> spargere et immerito sociorum sanguine fuso
<stat. theb. 2.88> instaurare diem festasque reponere mensas.
<stat. theb. 2.89> Nox ea, cum tacita volucer Cyllenius aura
<stat. theb. 2.90> regis Echionii stratis adlapsus, ubi ingens
<stat. theb. 2.91> fuderat Assyriis exstructa tapetibus alto
<stat. theb. 2.92> membra toro. pro gnara nihil mortalia fati
<stat. theb. 2.93> corda sui! capit ille dapes, habet ille soporem,
<stat. theb. 2.94> tunc senior quae iussus agit, neu falsa videri
<stat. theb. 2.95> noctis imago queat, longaevi vatis opacos
<stat. theb. 2.96> Tiresiae vultus vocemque et vellera nota
<stat. theb. 2.97> induitur, mansere comae propexaque mento
<stat. theb. 2.98> canities pallorque suus, sed falsa cucurrit
<stat. theb. 2.99> infula per crines, glaucaeque innexus olivae
<stat. theb. 2.100> vittarum provenit honos: dehinc tangere ramo
<stat. theb. 2.101> pectora et has visus fatorum expromere voces:
<stat. theb. 2.102> non somni tibi tempus, iners, qui nocte sub alta,
<stat. theb. 2.103> germani secure, iaces, ingentia dudum
<stat. theb. 2.104> acta vocant rerumque graves, ignave, paratus,
<stat. theb. 2.105> tu, veluti magnum si iam tollentibus austris
<stat. theb. 2.106> Ionium nigra iaceat sub nube magister
<stat. theb. 2.107> immemor armorum versantisque aequora clavi,
<stat. theb. 2.108> cunctaris. iamque ille novisâscit Famaâsuperbit
<stat. theb. 2.109> conubiis viresque parat, quis regna capessat,
<stat. theb. 2.110> quis neget, inque tua senium sibi destinat aula.
<stat. theb. 2.111> dant animos socer augurio fatalis Adrastus
<stat. theb. 2.112> dotalesque Argi, nec non in foedera vitae
<stat. theb. 2.113> pollutus placuit fraterno sanguine Tydeus.
<stat. theb. 2.114> hinc tumor, et longus fratri promittens exsul,
<stat. theb. 2.115> ipse deum genitor tibi me miseratus ab alto
<stat. theb. 2.116> mittit: habe Thebas, caecumque cupidine regni
<stat. theb. 2.117> ausurumque eadem germanum expelle, nec ultra
<stat. theb. 2.118> fraternos inhiantem obitus sine fidere coeptis
<stat. theb. 2.119> fraudibus aut Cadmo dominas inferre Mycenas.â
<stat. theb. 2.120> Dixit, et accedensâetenim iam pallida turbant
<stat. theb. 2.121> sidera lucis equiâramos ac vellera fronti
<stat. theb. 2.122> deripuit, confessus avum, dirique nepotis
<stat. theb. 2.123> incubuit stratis, iugulum mox caede patentem
<stat. theb. 2.124> nudat et undanti perfundit vulnere somnum,
<stat. theb. 2.125> illi rupta quies, attollit membra foroque
<stat. theb. 2.126> eripitur plenus monstris, vanumque cruorem
<stat. theb. 2.127> excutiens simul horret avum fratremque requirit,
<stat. theb. 2.128> qualis ubi audito venantum murmure tigris
<stat. theb. 2.129> horruit in maculas somnosque excussit inertes;
<stat. theb. 2.130> bella cupit laxatque genas et temperat ungues,
<stat. theb. 2.131> mox ruit in turmas natisque alimenta cruentis
<stat. theb. 2.132> spirantem fert ore virum: sic excitus ira
<stat. theb. 2.133> ductor in absentem consumit proelia fratrem.
<stat. theb. 2.134> Et iam Mygdoniis elata cubilibus alto
<stat. theb. 2.135> dispulerat caelo gelidas Aurora tenebras,
<stat. theb. 2.136> rorantes excussa comas multumque sequenti
<stat. theb. 2.137> sole rubens; illi roseus per nubila seras
<stat. theb. 2.138> advertit flammas alienumque aethera tardo
<stat. theb. 2.139> Lucifer exit equo, donec pater igneus orbem
<stat. theb. 2.140> impleat atque ipsi radios vetet esse sorori:
<stat. theb. 2.141> cum senior Talaionides nec longa morati
<stat. theb. 2.142> Dircaeusque gradum pariterque Acheloius heros
<stat. theb. 2.143> corripuere toris, illos post verbera fessos
<stat. theb. 2.144> exceptamque hiemem cornu perfuderat omni
<stat. theb. 2.145> Somnus; at Inachio tenuis sub pectore regi
<stat. theb. 2.146> tracta quies, dum mente deos inceptaque versat
<stat. theb. 2.147> hospitia, et quae sint generis adscita repertis
<stat. theb. 2.148> fata movet, postquam mediis in sedibus aulae
<stat. theb. 2.149> congressi inque vicem dextras iunxere locumque,
<stat. theb. 2.150> quo serere arcanas aptum atque evolvere curas,
<stat. theb. 2.151> insidunt, prior his dubios compellat Adrastus:
<stat. theb. 2.152> egregii iuvenum, quos non sine numine regnis
<stat. theb. 2.153> invexit nox dextra meis, quibus ipse per imbres
<stat. theb. 2.154> fulminibus mixtos intempestumque Tonantem
<stat. theb. 2.155> has meus usque domos vestigia fecit Apollo,
<stat. theb. 2.156> non equidem obscurum vobis plebique Pelasgae
<stat. theb. 2.157> esse rear, quantis conubia nostra procorum
<stat. theb. 2.158> turba petant studiis; geminae mihi namque, nepotum
<stat. theb. 2.159> laeta Ades, aequo pubescunt sidere natae,
<stat. theb. 2.160> quantus honos quantusque pudor, ne credite patri,
<stat. theb. 2.161> et super hesternas licuit cognoscere mensas,
<stat. theb. 2.162> has tumidi solio et late dominantibus armis
<stat. theb. 2.163> optavere viriâlongum enumerare Pheraeos
<stat. theb. 2.164> Oebaliosque ducesâet Achaea per oppida matres
<stat. theb. 2.165> spem generis, nec plura tuus despexerat Oeneus
<stat. theb. 2.166> foedera Pisaeisque socer metuendus habenis.
<stat. theb. 2.167> sed mihi nec Sparta genitos nec ab Elide missos
<stat. theb. 2.168> iungere fas generos: vobis hic sanguis et aulae
<stat. theb. 2.169> cura meae longo promittitur ordine fati.
<stat. theb. 2.170> di bene, quod tales stirpemque animosque venitis,
<stat. theb. 2.171> ut responsa iuvent: hic durae tempore noctis
<stat. theb. 2.172> partus honos, haec illa venit post verbera merces.â
<stat. theb. 2.173> Audierant, fixosque oculos per mutua paulum
<stat. theb. 2.174> ora tenent, visique inter sese ordine fandi
<stat. theb. 2.175> cedere, sed cunctis Tydeus audentior actis
<stat. theb. 2.176> incipit: o quam te parcum in praeconia famae
<stat. theb. 2.177> mens agitat matura tuae, quantumque ferentem
<stat. theb. 2.178> fortunam virtute domas! cui cedat Adrastus
<stat. theb. 2.179> imperiis? quis te solio Sicyonis avitae
<stat. theb. 2.180> excitum infrenos componere legibus Argos
<stat. theb. 2.181> nesciat? atque utinam his manibus permittere gentis,
<stat. theb. 2.182> Iuppiter aeque, velis, quas Doricus alligat intus
<stat. theb. 2.183> Isthmos et alterno quas margine submovet infra!
<stat. theb. 2.184> non fugeret diras lux intercisa Mycenas,
<stat. theb. 2.185> saeva nec Eleae gemerent certamina valles,
<stat. theb. 2.186> Eumenidesque aliis aliae sub regibus, et quae
<stat. theb. 2.187> tu potior, Thebane, queri: nos vero volentes
<stat. theb. 2.188> expositique animis.â sic interfatus et alter
<stat. theb. 2.189> subicit: anne aliquis soceros accedere tales
<stat. theb. 2.190> abnuat? exsulibus quamquam patriaque fugatis
<stat. theb. 2.191> nondum laeta Venus, tamen omnis corde resedit
<stat. theb. 2.192> tristitia, adfixique animo cessere dolores.
<stat. theb. 2.193> nec minus haec laeti trahimus solacia, quam si
<stat. theb. 2.194> praecipiti convulsa noto prospectet amicam
<stat. theb. 2.195> puppis humum, iuvat ingressos felicia regni
<stat. theb. 2.196> omina, quod superest fati vitaeque laborum
<stat. theb. 2.197> fortuna transire tua.â nec plura morati
<stat. theb. 2.198> consurgunt, dictis impensius aggerat omne
<stat. theb. 2.199> promissum Inachius pater, auxilioque futurum
<stat. theb. 2.200> et patriis spondet reduces inducere regnis.
<stat. theb. 2.201> Ergo alacres Argi, fuso rumore per urbem
<stat. theb. 2.202> advenisse duci generos primisque hymenaeis
<stat. theb. 2.203> egregiam Argian nec formae laude secundam
<stat. theb. 2.204> Deipylen tumida iam virginitate iugari,
<stat. theb. 2.205> gaudia mente parant; socias it Fama per urbes,
<stat. theb. 2.206> finitimisque agitatur agris procul usque Lycaeos
<stat. theb. 2.207> Partheniosque super saltus Ephyraeaque rura
<stat. theb. 2.208> nec minus Ogygias eadem dea turbida Thebas
<stat. theb. 2.209> insilit, haec totis perfundit moenia pinnis
<stat. theb. 2.210> Labdaciumque ducem praemissae consona nocti
<stat. theb. 2.211> territat; hospitia et thalamos et foedera regni
<stat. theb. 2.212> permixtumque genusâquae tanta licentia monstro,
<stat. theb. 2.213> quis furor?âet iam bella canit.
<stat. theb. 2.214> Diffuderat Argos exspectata dies: laeto regalia coetu
<stat. theb. 2.215> atria complentur, species est cernere avorum
<stat. theb. 2.216> comminus et vivis certantia vultibus aera.
<stat. theb. 2.217> tantum ausae perferre manus! pater ipse bicornis
<stat. theb. 2.218> in laevum prona nixus sedet Inachus urna;
<stat. theb. 2.219> hunc tegit Iasiusque senex placidusque Phoroneus,
<stat. theb. 2.220> et bellator Abas' indignatusque Tonantem
<stat. theb. 2.221> Acrisius nudoque ferens caput ense Coroebus,
<stat. theb. 2.222> torvaque iam Danai facinus meditantis imago;
<stat. theb. 2.223> exin mille duces, foribus tum immissa superbis
<stat. theb. 2.224> unda fremit volgi, procerum manus omnis et alto
<stat. theb. 2.225> quis propior de rege gradus, stant ordine primi.
<stat. theb. 2.226> interior sacris calet et sonat aula tumultu
<stat. theb. 2.227> femineo; casta matrem cinxere corona
<stat. theb. 2.228> Argolides, pars virginibus circum undique fusae
<stat. theb. 2.229> foedera conciliant nova solanturque timorem,
<stat. theb. 2.230> ibant insignes vultuque habituque verendo
<stat. theb. 2.231> candida purpureum fusae super ora pudorem
<stat. theb. 2.232> deiectaeque genas; tacite subit ille supremus
<stat. theb. 2.233> virginitatis amor, primaeque modestia culpae
<stat. theb. 2.234> confundit vultus; tunc ora rigantur honestis
<stat. theb. 2.235> imbribus, et teneros lacrimae iuvere parentes.
<stat. theb. 2.236> non secus ac supero pariter si cardine lapsae
<stat. theb. 2.237> Pallas et asperior Phoebi soror, utraque telis,
<stat. theb. 2.238> utraque torva genis flavoque in vertice nodo,
<stat. theb. 2.239> illa suas Cyntho comites agat, haec Aracyntho;
<stat. theb. 2.240> tunc, si fas oculis, non umquam longa tuendo
<stat. theb. 2.241> expedias, cui maior honos, cui gratior, aut plus
<stat. theb. 2.242> de Iove. mutatosque velint transumere cultus,
<stat. theb. 2.243> et Pallas deceat pharetras et Delia cristas.
<stat. theb. 2.244> Certant laetitia superosque in vota fatigant
<stat. theb. 2.245> Inachidae, quae cuique domus sacrique facultas.
<stat. theb. 2.246> hi fibris animaque litant. hi caespite nudo.
<stat. theb. 2.247> nec minus auditi, si mens accepta, merentur
<stat. theb. 2.248> ture deos, fractisque obtendunt limina silvis,
<stat. theb. 2.249> ecce metu subitoâLachesis sic dura iubebatâ
<stat. theb. 2.250> impulsae mentes, excussaque gaudia patri,
<stat. theb. 2.251> et turbata' dies. innuptam limine adibant
<stat. theb. 2.252> Pallada, Monychiis cui non Argiva per urbes
<stat. theb. 2.253> posthabita est Larissa iugis: hic more parentum
<stat. theb. 2.254> Iasides. thalamis ubi casta adolesceret aetas,
<stat. theb. 2.255> virgineas libare comas primosque solebant
<stat. theb. 2.256> excusare toros, celsam subeuntibus arcem
<stat. theb. 2.257> in gradibus summi delapsus culmine templi,
<stat. theb. 2.258> Arcados Euhippi spolium, cadit aereus orbis,
<stat. theb. 2.259> praemissasque faces, festum nubentibus ignem,
<stat. theb. 2.260> obruit, eque adytis simul exaudita remotis
<stat. theb. 2.261> nondum ausos firmare gradum tuba terruit ingens,
<stat. theb. 2.262> in regem conversi omnes formidine prima,
<stat. theb. 2.263> mox audisse negant; cunctos tamen omina rerum
<stat. theb. 2.264> dira movent, variisque metum sermonibus augent.
<stat. theb. 2.265> nec mirum: nam tum infaustos donante marito
<stat. theb. 2.266> ornatus, Argia, geris dirumque monile
<stat. theb. 2.267> Harmoniae. longa est series, sed nota malorum
<stat. theb. 2.268> persequar, unde novis tam saeva potentia donis.
<stat. theb. 2.269> Lemnius haec, ut prisca fides, Mavortia longum
<stat. theb. 2.270> furta dolens, capto postquam nil obstat amori
<stat. theb. 2.271> poena nec ultrices castigavere catenae,
<stat. theb. 2.272> Harmoniae dotale decus sub luce iugali
<stat. theb. 2.273> struxerat. hoc, docti quamquam maiora, laborant
<stat. theb. 2.274> Cyclopes, notique operum Telchines amica
<stat. theb. 2.275> certatim iuvere manu; sed plurimus ipsi
<stat. theb. 2.276> sudor, ibi arcano florentis igne zmaragdos
<stat. theb. 2.277> cingit et infaustas percussum adamanta figuras
<stat. theb. 2.278> Gorgoneosque orbes Siculaque incude relictos
<stat. theb. 2.279> fulminis extremi cineres viridumque draconum
<stat. theb. 2.280> lucentes a fronte iubas; hic flebile germen
<stat. theb. 2.281> Hesperidum et dirum Phrixei velleris aurum;
<stat. theb. 2.282> tum varias pestes raptumque interplicat atro
<stat. theb. 2.283> Tisiphones de crine ducem, et quae pessima ceston
<stat. theb. 2.284> vis probat; haec circum spumis lunaribus ungit
<stat. theb. 2.285> callidus atque hilari perfundit cuncta veneno.
<stat. theb. 2.286> non hoc Pasithea blandarum prima sororum,
<stat. theb. 2.287> non Decor Idaliusque puer, sed Luctus et Irae
<stat. theb. 2.288> et Dolor et tota pressit Discordia dextra.
<stat. theb. 2.289> prima fides operi. Cadmum comitata iacentem
<stat. theb. 2.290> Harmonia versis in sibila dira querellis
<stat. theb. 2.291> Illyricos longo suleavit pectore campos.
<stat. theb. 2.292> improba mox Semele vix dona nocentia collo
<stat. theb. 2.293> induit, et fallax intravit limina Iuno.
<stat. theb. 2.294> teque etiam, infelix, perhibent, locasta. decorum
<stat. theb. 2.295> possedisse nefas; vultus hac laude colebat,
<stat. theb. 2.296> heu quibus, heu placitura toris! post longior ordo.
<stat. theb. 2.297> tunc donis Argia nitet vilisque sororis
<stat. theb. 2.298> ornatus sacro praeculta supervenit auro.
<stat. theb. 2.299> viderat hoc coniunx perituri vatis et aras
<stat. theb. 2.300> ante omnis epulasque trucem secreta coquebat
<stat. theb. 2.301> invidiam, saevis detur si quando potiri
<stat. theb. 2.302> cultibus. heu nihil auguriis adiuta propinquis.
<stat. theb. 2.303> quos optat gemitus, quantas cupit impia clades!
<stat. theb. 2.304> digna quidem, sed quid miseri decepta mariti
<stat. theb. 2.305> arma, quid insontes nati meruere furores?
<stat. theb. 2.306> Postquam regales epulas et gaudia vulgi
<stat. theb. 2.307> bisseni clusere dies. Ismenius heros
<stat. theb. 2.308> respicere ad Thebas iamque et sua quaerere regna,
<stat. theb. 2.309> quippe animum subit illa dies. qua, sorte benigna
<stat. theb. 2.310> fratris, Echionia steterat privatus in aula,
<stat. theb. 2.311> respiciens descisse deos trepidoque tumultu
<stat. theb. 2.312> dilapsos comites, nudum latus omne fugamque
<stat. theb. 2.313> fortunae, namque una soror producere tristis
<stat. theb. 2.314> exsulis ausa vias; etiam hanc in limine primo
<stat. theb. 2.315> liquerat et magna lacrimas incluserat ira.
<stat. theb. 2.316> tunc quos excedens hilares, quis cultus iniqui
<stat. theb. 2.317> praecipuus ducis, et profugo quos ipse notarat
<stat. theb. 2.318> ingemuisse sibi, per noctem ae luce sub omni
<stat. theb. 2.319> digerit: exedere animum dolor iraque demens
<stat. theb. 2.320> et, qua non gravior mortalibus addita curis,
<stat. theb. 2.321> spes, ubi longa venit, talem sub pectore nubem
<stat. theb. 2.322> consilii volvens Dircen Cadmique negatas
<stat. theb. 2.323> adparat ire domos, veluti dux taurus amata
<stat. theb. 2.324> valle carens. pulsum solito quem gramine vietor
<stat. theb. 2.325> iussit ab erepta longe mugire iuvenca,
<stat. theb. 2.326> cum profugo placuere tori cervixque recepto
<stat. theb. 2.327> sanguine magna redit fractaeque in pectora quercus,
<stat. theb. 2.328> bella cupit pastusque et capta armenta reposcit
<stat. theb. 2.329> iam pede, iam cornu meliorâpavet ipse reversum
<stat. theb. 2.330> victor, et attoniti vix agnovere magistriâ:
<stat. theb. 2.331> non alias tacita iuvenis Teumesius iras
<stat. theb. 2.332> mente acuit, sed fida vias arcanaque coniunx
<stat. theb. 2.333> senserat; utque toris primo complexa iacebat
<stat. theb. 2.334> aurorae pallore virum, quos, callide, motus
<stat. theb. 2.335> quamve fugam moliris?â ait nil transit amantes.
<stat. theb. 2.336> sentio, pervigiles acuunt suspiria questus,
<stat. theb. 2.337> numquam in pace sopor, quotiens haec ora natare
<stat. theb. 2.338> fletibus et magnas latrantia pectora curas
<stat. theb. 2.339> admota deprendo manu? nil foedere rupto
<stat. theb. 2.340> conubiisve super moveor viduaque iuventa,
<stat. theb. 2.341> etsi crudus amor necdum post flammea toti
<stat. theb. 2.342> intepuere tori: tua me, properabo fateri.
<stat. theb. 2.343> angit, amate, salus, tune incomitatus, inermis
<stat. theb. 2.344> regna petes poterisque tuis decedere Thebis,
<stat. theb. 2.345> si neget? atque illum sollers deprendere semper
<stat. theb. 2.346> fama duces tumidum narrat raptoque superbum
<stat. theb. 2.347> difficilemque tibi: necdum consumpserat annum,
<stat. theb. 2.348> me quoque nunc vates, nunc exta minantia divos
<stat. theb. 2.349> aut avium lapsus aut turbida noctis imago
<stat. theb. 2.350> terret, et a! memini, numquam mihi falsa per umbras
<stat. theb. 2.351> Iuno venit, quo tendis iter? ni conscius ardor
<stat. theb. 2.352> ducit et ad Thebas melior socer.â hic breve tandem
<stat. theb. 2.353> risit Echionius iuvenis tenerumque dolorem
<stat. theb. 2.354> coniugis amplexu solatus et oscula maestis
<stat. theb. 2.355> tempestiva genis posuit lacrimasque repressit;
<stat. theb. 2.356> solve metus animo, dabitur, mihi crede, merentum
<stat. theb. 2.357> consiliis tranquilla dies; te fortior annis
<stat. theb. 2.358> nondum cura decet, sciat haec Saturnius olim
<stat. theb. 2.359> fata parens, oculosque polo demittere si quos
<stat. theb. 2.360> Iustitia et rectum terris defendere curat:
<stat. theb. 2.361> fors aderit lux illa tibi, qua moenia cernes
<stat. theb. 2.362> coniugis et geminas ibis regina per urbes.â
<stat. theb. 2.363> Sic ait, et caro raptim se limine profert.
<stat. theb. 2.364> Tydea iam socium coeptis, iam pectore fido
<stat. theb. 2.365> aequantem rurasâtantus post iurgia mentes
<stat. theb. 2.366> vinxit amorâsocerumque adfatur tristis Adrastum.
<stat. theb. 2.367> fit mora consilio, cum multa moventibus una
<stat. theb. 2.368> iam potior cunctis sedit sententia, fratris
<stat. theb. 2.369> pertemptare fidem tutosque in regna precando
<stat. theb. 2.370> explorare aditus, audax ea munera Tydeus
<stat. theb. 2.371> sponte subit: nec non et te, fortissime gentis
<stat. theb. 2.372> Aetolum, multum lacrimis conata morari
<stat. theb. 2.373> Deipyle. sed iussa patris tutique regressus
<stat. theb. 2.374> legato iustaeque preces vicere sororis.
<stat. theb. 2.375> Iamque emensus iter silvis ac litore durum,
<stat. theb. 2.376> qua Lernaea palus ambustaque sontibus alte
<stat. theb. 2.377> intepet hydra vadis, et qua vix carmine raro
<stat. theb. 2.378> longa sonat Nemee nondum pastoribus ausis,
<stat. theb. 2.379> qua latus Eoos Ephyres quod vergit ad curos
<stat. theb. 2.380> Sisyphiique sedent portus irataque terrae
<stat. theb. 2.381> curva Palaemonio secluditur unda Lechaeo.
<stat. theb. 2.382> hinc praeterveetus Nisum et te, mitis Eleusin,
<stat. theb. 2.383> laevus abit, iamque arva gradu Teumesia et arces
<stat. theb. 2.384> intrat Agenoreas; ibi durum Eteoclea cernit
<stat. theb. 2.385> sublimem solio saeptumque horrentibus armis.
<stat. theb. 2.386> iura ferus populo trans legem ac tempora regni
<stat. theb. 2.387> iam fratris de parte dabat: sedet omne paratus
<stat. theb. 2.388> in facinus queriturque fidem tam sero reposci.
<stat. theb. 2.389> Constitit in mediisâramus manifestat olivae
<stat. theb. 2.390> legatumâcausasque viae nomenque rogatus
<stat. theb. 2.391> edidit: utque rudis fandi pronusque calori
<stat. theb. 2.392> semper erat, iustis miscens tamen aspera coepit:
<stat. theb. 2.393> si tibi plana fides et dicti cura maneret
<stat. theb. 2.394> foederis, ad fratrem completo iustius anno
<stat. theb. 2.395> legatos hinc ire fuit teque ordine certo
<stat. theb. 2.396> fortunam exuere et laetum descendere regno,
<stat. theb. 2.397> ut vagus ille diu passusque haud digna per urbes
<stat. theb. 2.398> ignotas pactae tandem succederet aulae.
<stat. theb. 2.399> sed quia dulcis amor regni blandumque potestas.
<stat. theb. 2.400> posceris: astriferum iam velox circulus orbem
<stat. theb. 2.401> torsit et amissae redierunt montibus umbrae,
<stat. theb. 2.402> ex quo frater inops ignota per oppida tristes
<stat. theb. 2.403> exsul agit casus; et te iam tempus aperto
<stat. theb. 2.404> sub Iove ferre dies terrenaque frigora membris
<stat. theb. 2.405> ducere et externos submissum ambire penates.
<stat. theb. 2.406> pone modum laetis; satis ostro dives et auro
<stat. theb. 2.407> conspicuus tenuem germani pauperis annum
<stat. theb. 2.408> risisti; moneo, regnorum gaudia temet
<stat. theb. 2.409> dedoceas patiensque fugae mereare reverti.â
<stat. theb. 2.410> Dixerat, ast illi tacito sub pectore dudum
<stat. theb. 2.411> ignea corda fremunt, iacto velut aspera saxo
<stat. theb. 2.412> comminus erigitur serpens, cui subter inanes
<stat. theb. 2.413> longa sitis latebras totumque agitata per artus
<stat. theb. 2.414> convocat in fauces et squamea colla venenum:
<stat. theb. 2.415> cognita si dubiis fratris mihi iurgia signis
<stat. theb. 2.416> ante forent nec clara odiorum arcana paterent,
<stat. theb. 2.417> sufficeret vel sola fides, qua torvus et illum
<stat. theb. 2.418> mente gerens. ceu saepta novus iam moenia laxet
<stat. theb. 2.419> fossor et hostiles inimicent classica turmas,
<stat. theb. 2.420> praefuris. in medios si comminus orsa tulisses
<stat. theb. 2.421> Bistonas aut refugo pallentes sole Gelonos,
<stat. theb. 2.422> parcior eloquio et medii reverentior aequi
<stat. theb. 2.423> inciperes. neque te furibundae crimine mentis
<stat. theb. 2.424> arguerim: mandata refers, nunc omnia quando
<stat. theb. 2.425> plena minis, nec sceptra fide nec pace sequestra
<stat. theb. 2.426> poscitis, et propior capulo manus, haec mea regi
<stat. theb. 2.427> rgolico, nondum aequa tuis, vice dicta reporta:
<stat. theb. 2.428> quae sors iusta mihi, quae non indebitus annis
<stat. theb. 2.429> sceptra dicavit honos, teneo longumque tenebo,
<stat. theb. 2.430> te penes Inachiac dotalis regia dono
<stat. theb. 2.431> coniugis, et Danaaeâquid enim maioribus actis
<stat. theb. 2.432> invideam?âcumulentur opes, felicibus Argos
<stat. theb. 2.433> auspiciis Lernamque regas; nos horrida Dirces
<stat. theb. 2.434> pascua et Euboicis artatas fluctibus oras,
<stat. theb. 2.435> non indignati miserum dixisse parentem
<stat. theb. 2.436> Oedipoden: tibi largaâPelops et Tantalus auctor!â
<stat. theb. 2.437> nobilitas, propiorque fluat de sanguine iuncto
<stat. theb. 2.438> Iuppiter, anne feret luxu consueta paterno
<stat. theb. 2.439> hunc regina larem? nostrae cui iure sorores
<stat. theb. 2.440> anxia pensa trahant, longo quam sordida luctu
<stat. theb. 2.441> mater et ex imis auditus forte tenebris
<stat. theb. 2.442> offendat sacer ille senex! iam pectora volgi
<stat. theb. 2.443> adsuevere iugo: pudet heu! plebisque patrumque,
<stat. theb. 2.444> ne totiens incerta ferant mutentque gementes
<stat. theb. 2.445> imperia et dubio pigeat parere tyranno.
<stat. theb. 2.446> non parcit populis regnum breve; respice, quantus
<stat. theb. 2.447> horror et attoniti nostro in discrimine cives!
<stat. theb. 2.448> hosne ego, quis certa est sub te duce poena, relinquam?
<stat. theb. 2.449> iratus, germane, venis, fac velle: nec ipsi,
<stat. theb. 2.450> si modo notus amor meritique est gratia, patres
<stat. theb. 2.451> reddere regna sinent.â non ultra passus et orsa
<stat. theb. 2.452> iniecit mediis sermonibus obvia: reddes,"
<stat. theb. 2.453> ingeminat, " reddes: non si te ferreus agger
<stat. theb. 2.454> ambiat aut triplices alio tibi carmine muros
<stat. theb. 2.455> Amphion auditus agat, nil tela nec ignes
<stat. theb. 2.456> obstiterint, quin ausa luas nostrisque sub armis
<stat. theb. 2.457> captivo moribundus humum diademate pulses,
<stat. theb. 2.458> tu merito; ast horum miseret, quos sanguine viles
<stat. theb. 2.459> coniugibus natisque infanda ad proelia raptos
<stat. theb. 2.460> proicis excidio, bone rex. o quanta Cithaeron
<stat. theb. 2.461> funera sanguineusque vadis, Ismene, rotabis!
<stat. theb. 2.462> haec pietas, haec magna fides! nec crimina gentis
<stat. theb. 2.463> mira equidem duco: sic primus sanguinis auctor
<stat. theb. 2.464> incestique patrum thalami; sed fallit origo:
<stat. theb. 2.465> Oedipodis tu solus eras, haec praemia morum
<stat. theb. 2.466> ac sceleris, vidente, feres! nos poscimus annum;
<stat. theb. 2.467> sed moror.â haec audax etiamnum in limine retro
<stat. theb. 2.468> vociferans iam tunc impulsa per agmina praeceps
<stat. theb. 2.469> evolat. Oeneae vindex sic ille Dianae
<stat. theb. 2.470> erectus saetis et aduncae fulmine malae,
<stat. theb. 2.471> cum premeret Pelopea phalanx, saxa obvia volvens
<stat. theb. 2.472> fractaque perfossis arbusta Acheloia ripis,
<stat. theb. 2.473> iam Telamona solo, iam stratum Ixiona linquens
<stat. theb. 2.474> te, Meleagre, subit: ibi demum cuspide lata
<stat. theb. 2.475> haesit et obnixo ferrum laxavit in armo.
<stat. theb. 2.476> talis adhuc trepidum linquit Calydonius heros
<stat. theb. 2.477> concilium infrendens. ipsi ceu regna negentur,
<stat. theb. 2.478> festinatque vias ramumque precantia olivae
<stat. theb. 2.479> abicit, attonitae tectorum e limine summo
<stat. theb. 2.480> aspectant matres, saevoque infanda precantur
<stat. theb. 2.481> Oenidae tacitoque simul sub pectore regi.
<stat. theb. 2.482> Nec piger ingenio scelerum fraudisque nefandae
<stat. theb. 2.483> rector eget. iuvenum fidos, lectissima bello
<stat. theb. 2.484> corpora, nunc pretio, nunc ille hortantibus ardens
<stat. theb. 2.485> sollicitat dictis, nocturnaque proelia saevus
<stat. theb. 2.486> instruit, et sanctum populis per saecula nomen
<stat. theb. 2.487> legatum insidiis tacitoque invadere ferroâ
<stat. theb. 2.488> quid regnis non vile?âcupit, quas quaereret artes,
<stat. theb. 2.489> si fratrem, Fortuna, dares! o caeca nocentum
<stat. theb. 2.490> consilia! o semper timidum scelus! exit in unum
<stat. theb. 2.491> plebs ferro iurata caput; ceu castra subire
<stat. theb. 2.492> apparet aut celsum crebri arietis ictibus urbis
<stat. theb. 2.493> inclinare latus: densi sic agmine facto
<stat. theb. 2.494> quinquaginta altis funduntur in ordine portis,
<stat. theb. 2.495> macte animi, tantis dignus qui credens armis!
<stat. theb. 2.496> Fert via per dumos propior, qua calle latenti
<stat. theb. 2.497> praecelerant densaeque legunt compendia silvae.
<stat. theb. 2.498> lecta dolis sedes: gemini procul urbe malignis
<stat. theb. 2.499> faucibus urgentur colles, quos umbra superni
<stat. theb. 2.500> montis et incurvis claudunt iuga frondea silvisâ
<stat. theb. 2.501> insidias natura loco caecamque latendi
<stat. theb. 2.502> struxit opemâmediasque arte secat aspera rupes
<stat. theb. 2.503> semita, quam subter campi devexaque latis
<stat. theb. 2.504> arva iacent spatiis, contra importuna crepido,
<stat. theb. 2.505> Oedipodioniae domus alitis; hic fera quondam
<stat. theb. 2.506> pallentes erecta genas suffusaque tabo
<stat. theb. 2.507> lumina, concretis infando sanguine plumis
<stat. theb. 2.508> relliquias amplexa virum semesaque nudis
<stat. theb. 2.509> pectoribus stetit ossa premens visuque tremendo
<stat. theb. 2.510> conlustrat campos, si quis concurrere dictis
<stat. theb. 2.511> hospes inexplicitis aut comminus ire viator
<stat. theb. 2.512> audeat et dirae commercia iungere linguae;
<stat. theb. 2.513> nec mora, quin acuens exsertos protinus ungues
<stat. theb. 2.514> liventesque manus strictosque in vulnera dentes
<stat. theb. 2.515> terribili adplausu circum hospita surgeret ora;
<stat. theb. 2.516> et latuere doli, donec de rupe cruenta
<stat. theb. 2.517> heu! simili deprensa viro, cessantibus alis,
<stat. theb. 2.518> tristis inexpletam scopulis adfligeret alvum,
<stat. theb. 2.519> monstrat silva nefas: horrent vicina iuvenci
<stat. theb. 2.520> gramina, damnatis avidum pecus abstinet herbis;
<stat. theb. 2.521> non Dryadum placet umbra choris, non commoda sacris
<stat. theb. 2.522> Faunorum, diraeque etiam fugere volucres
<stat. theb. 2.523> prodigiale nemus. tacitis huc gressibus acti
<stat. theb. 2.524> deveniunt peritura cohors, hostemque superbum
<stat. theb. 2.525> adnixi iaculis et humi posita arma tenentes
<stat. theb. 2.526> exspectant densaque nemus statione coronant.
<stat. theb. 2.527> Coeperat umenti Phoebum subtexere palla
<stat. theb. 2.528> Nox et caeruleam terris infuderat umbram,
<stat. theb. 2.529> ille propinquabat silvis et ab aggere celso
<stat. theb. 2.530> scuta virum galeasque videt rutilare comantis.
<stat. theb. 2.531> qua laxant rami nemus adversaque sub umbra
<stat. theb. 2.532> flammeus aeratis lunae tremor errat in armis,
<stat. theb. 2.533> obstipuit visis, ibat tamen; horrida tantum
<stat. theb. 2.534> spicula et inclusum capulo tenus admovet ensem,
<stat. theb. 2.535> ac prior unde, viri, quidve occultata in armis?â
<stat. theb. 2.536> non humili terrore rogat, nec reddita contra
<stat. theb. 2.537> vox. fidamque negant suspecta silentia pacem,
<stat. theb. 2.538> ecce autem vasto Chthonii contorta lacerto.
<stat. theb. 2.539> quo duce freta cohors, fuscas intervolat auras
<stat. theb. 2.540> hasta; sed audenti deus et fortuna recessit.
<stat. theb. 2.541> per tamen Olenii tegimen suis atraque saetis
<stat. theb. 2.542> terga super laevos umeros vicina emori
<stat. theb. 2.543> effugit et viduo iugulum ferit inrita ligno,
<stat. theb. 2.544> tunc horrere comae sanguisque in corda gelari.
<stat. theb. 2.545> huc ferus atque illuc animum pallentiaque ira
<stat. theb. 2.546> ora ferensânec tanta putat sibi bella parariâ:
<stat. theb. 2.547> ferte gradum contra campoque erumpite aperto!
<stat. theb. 2.548> quis timor audendi. quae tanta ignavia r solus,
<stat. theb. 2.549> solus in arma voco.â neque in his mora: quos ubi plures.
<stat. theb. 2.550> quam ratus, innumeris videt excursare latebris,
<stat. theb. 2.551> hos prodire iugis, illos e vallibus imis
<stat. theb. 2.552> crescere, nec paucos campo, totumque sub armis
<stat. theb. 2.553> conlucere iter, ut clausas indagine profert
<stat. theb. 2.554> in medium vox prima feras, quae sola medendi
<stat. theb. 2.555> turbata ratione via est, petit ardua dirae
<stat. theb. 2.556> Sphingos et abscisis infringens cautibus lineas
<stat. theb. 2.557> exsuperat iuga dira manus, scopuloque potitus,
<stat. theb. 2.558> unde procul tergo metus et via prona nocendi,
<stat. theb. 2.559> saxum ingens, quod vix plena cervice gementes
<stat. theb. 2.560> vertere humo valeant murisque inferre iuvenci,
<stat. theb. 2.561> rupibus evellit; dein toto sanguine nixus
<stat. theb. 2.562> sustinet, immanem quaerens librare ruinam,
<stat. theb. 2.563> qualis in adversos Lapithas erexit inanem
<stat. theb. 2.564> magnanimus cratera Pholus. stupet obvia leto
<stat. theb. 2.565> turba superstantem atque emissi turbine montis
<stat. theb. 2.566> obruitur; simul ora virum, simul arma manusque
<stat. theb. 2.567> fractaque commixto sederunt pectora ferro,
<stat. theb. 2.568> quattuor hic adeo disiecti mole sub una
<stat. theb. 2.569> congemuere, fuga tremefactum protinus agmen
<stat. theb. 2.570> excutitur coeptis, neque enim temnenda iacebant
<stat. theb. 2.571> funera: fulmineus Dorylas, quem regibus ardens
<stat. theb. 2.572> aequabat virtus, Martisque e semine Theron
<stat. theb. 2.573> terrigenas confisus avos, nec vertere cuiquam
<stat. theb. 2.574> frena secundus Halys, sed tune pedes occubat arvis,
<stat. theb. 2.575> Pentheumque trahens nondum te Phaedimus aequo,
<stat. theb. 2.576> Bacche, genus, quorum ut subitis exterrita fatis
<stat. theb. 2.577> agmina turbatam vidit laxare catervam,
<stat. theb. 2.578> quae duo sola manu gestans adelinia monti
<stat. theb. 2.579> fixerat, intorquet iacula et fugientibus addit,
<stat. theb. 2.580> mox in plana libens, nudo ne in pectore tela
<stat. theb. 2.581> inciderent, saltu praeceps defertur et orbem,
<stat. theb. 2.582> quem procul oppresso vidit Therone volutum,
<stat. theb. 2.583> corripuit, tergoque et vertice tegmina nota
<stat. theb. 2.584> saeptus et hostili propugnans pectora parma
<stat. theb. 2.585> constitit, inde iterum densi glomerantur in unum
<stat. theb. 2.586> Ogygidae firmantque gradum; trahit ocius ensem
<stat. theb. 2.587> Bistonium Tydeus, Mavortia munera magni
<stat. theb. 2.588> Oeneos, et partes pariter divisus in omnes
<stat. theb. 2.589> hos obit atque illos ferroque micantia tela
<stat. theb. 2.590> decutit; impediant numero seque ipsa vicissim .
<stat. theb. 2.591> arma premunt, nec vis conatibus ulla, sed ipsae
<stat. theb. 2.592> in socios errare manus et corpora turba
<stat. theb. 2.593> involvi prolapsa sua; manet ille ruentes
<stat. theb. 2.594> angustus telis et inexpugnabilis obstat,
<stat. theb. 2.595> non aliterâGetieae si fas est credere Phlegraeâ
<stat. theb. 2.596> armatum immensus Briarcus stetit aethera contra,
<stat. theb. 2.597> hinc Phoebi pharetras, hinc torvae Pallados anguis,
<stat. theb. 2.598> inde Pelethroniam praefixa cuspide pinum
<stat. theb. 2.599> Martis, at hinc lasso mutata Pyracmone temnens
<stat. theb. 2.600> fulmina, cum toto nequiquam obsessus Olympo
<stat. theb. 2.601> tot queritur cessare manus: non segnior ardet
<stat. theb. 2.602> huc illuc clipeum obiectam, seque ipse recedens
<stat. theb. 2.603> circuit, interdum trepidis occurrit et instat
<stat. theb. 2.604> spicula devellens, clipeo quae plurima toto
<stat. theb. 2.605> fixa tremunt armantque virum saepe aspera passum
<stat. theb. 2.606> volnera, sed nullum vitae in secreta receptum
<stat. theb. 2.607> nee mortem sperare valet. rotat ipse furentem
<stat. theb. 2.608> Deilochum, comitemque illi iubet ire sub umbras
<stat. theb. 2.609> Phegea sublata minitantem bella securi
<stat. theb. 2.610> Dircaeumque Gyan et Echionium Lycophontem.
<stat. theb. 2.611> iam trepidi sese quaerunt numerantque, nec idem
<stat. theb. 2.612> caedis amor, tantamque dolent rarescere turbam.
<stat. theb. 2.613> Ecce Chromis Tyrii demissus origine Cadmiâ
<stat. theb. 2.614> hunc utero quondam Dryope Phoenissa gravato
<stat. theb. 2.615> rapta repente choris onerisque oblita ferebat,
<stat. theb. 2.616> dumque trahit prensis taurum tibi cornibus, Euhan,
<stat. theb. 2.617> procidit impulsus nimiis conatibus infansâ
<stat. theb. 2.618> tunc audax iaculis et capti pelle leonis
<stat. theb. 2.619> pinea nodosae quassabat robora clavae
<stat. theb. 2.620> increpitans: unusne, viri, tot caedibus unus
<stat. theb. 2.621> ibit ovans Argos? vix credet fama reverso!
<stat. theb. 2.622> heus socii, nullaene manus, nulla arma valebunt?
<stat. theb. 2.623> haec regi promissa, Cydon, haec, Lampe, dabamus?â
<stat. theb. 2.624> dum clamat, subit ore cavo Teumesia coruus,
<stat. theb. 2.625> nec prohibent fauces; atque illi voce repleta
<stat. theb. 2.626> intercepta natat prompto in sanguine lingua.
<stat. theb. 2.627> stabat adhuc, donec transmissa morte per artus
<stat. theb. 2.628> labitur immorsaque cadens obmutuit hasta.
<stat. theb. 2.629> vos quoque, Thespiadae, cur infitiatus honora
<stat. theb. 2.630> arcuerim fama? fratris moribunda levabat
<stat. theb. 2.631> membra solo Periphasânil indole clarius illa
<stat. theb. 2.632> nec pietate fuitâ, laeva marcentia colla
<stat. theb. 2.633> sustentans dextraque latus; singultibus artum
<stat. theb. 2.634> exhaurit thoraca dolor, nec vincla coercent
<stat. theb. 2.635> undantem fletu galeam, eum multa gementi
<stat. theb. 2.636> pone gravis curvas perfringit lancea costas.
<stat. theb. 2.637> exit et in fratrem, cognataque pectora telo
<stat. theb. 2.638> conserit; ille oculos etiamnum in luce natantes
<stat. theb. 2.639> sistit et aspecta germani morte resolvit.
<stat. theb. 2.640> at cui vita recens et adhuc in vulnere vires
<stat. theb. 2.641> hos tibi complexus, haec dentâ ait oscula nati.â
<stat. theb. 2.642> procubuere pares fatis, miserabile votum
<stat. theb. 2.643> mortis, et alterna clauserunt lumina dextra.
<stat. theb. 2.644> Protinus idem ultro iaculo parmaque Menoeten
<stat. theb. 2.645> proterrebat agens trepidis vestigia retro
<stat. theb. 2.646> passibus urgentem. donec defecit iniqua
<stat. theb. 2.647> lapsus humo, pariterque manus distraetus in ambas
<stat. theb. 2.648> orat et a iugulo nitentem sustinet hastam:
<stat. theb. 2.649> parce per has stellis interlabentibus umbras,
<stat. theb. 2.650> per superos noctemque tuam; sine, tristia Thebis
<stat. theb. 2.651> nuntius acta feram vulgique per ora paventis
<stat. theb. 2.652> contempto te rege canam: sic inrita nobis
<stat. theb. 2.653> tela cadant, nullique tuum penetrabile ferro
<stat. theb. 2.654> pectus, et optanti victor reveharis amico.â
<stat. theb. 2.655> dixerat, ille nihil vultu mutatus inanes
<stat. theb. 2.656> perdisâ ait lacrimas, et tu, ni fallor, iniquo
<stat. theb. 2.657> pollicitus mea colla duci: nunc arma diemque
<stat. theb. 2.658> proice; quid timidae sequeris compendia vitae?
<stat. theb. 2.659> bella manent.â simul haec, et crassum sanguine telum
<stat. theb. 2.660> iam redit; ille super dictis infensus amaris
<stat. theb. 2.661> prosequitur victos: non haec trieterica vobis
<stat. theb. 2.662> nox patrio de more venit, non orgia Cadmi
<stat. theb. 2.663> cernitis aut avidas Bacchum scelerare parentes,
<stat. theb. 2.664> nebridas et fragiles thyrsos portare putastis
<stat. theb. 2.665> imbellem ad sonitum maribusque incognita veris
<stat. theb. 2.666> foeda Celaenaea committere proelia buxo?
<stat. theb. 2.667> hic aliae caedes, alius furor: ite sub umbras,
<stat. theb. 2.668> o timidi paucique!â haec intonat; ast tamen illi
<stat. theb. 2.669> membra negant, lassusque ferit praecordia sanguis,
<stat. theb. 2.670> iam sublata manus cassos defertur in ictus,
<stat. theb. 2.671> tardatique gradus, clipeum nec sustinet umbo
<stat. theb. 2.672> mutatum spoliis, gelidus cadit imber anhelo
<stat. theb. 2.673> pectore, tum crines ardentiaque ora cruentis
<stat. theb. 2.674> roribus et taetra morientum aspargine manant:
<stat. theb. 2.675> ut leo, qui campis longe custode fugato
<stat. theb. 2.676> Massylas depastus oves, ubi sanguine multo
<stat. theb. 2.677> luxuriata fames cervixque et tabe gravatae
<stat. theb. 2.678> consedere iubae, mediis in caedibus adstat
<stat. theb. 2.679> aeger, hians victusque cibis; nec iam amplius irae
<stat. theb. 2.680> crudescunt: tantum vacuis ferit aera malis
<stat. theb. 2.681> molliaque eiecta delambit vellera lingua.
<stat. theb. 2.682> Ille etiam Thebas spoliis et sanguine plenus
<stat. theb. 2.683> isset et attonitis sese populoque ducique
<stat. theb. 2.684> ostentasset ovans, ni tu, Tritonia virgo,
<stat. theb. 2.685> flagrantem multaque operis caligine plenum
<stat. theb. 2.686> consilio dignata virum: sate gente superbi
<stat. theb. 2.687> Oeneos, absentes cui dudum vincere Thebas
<stat. theb. 2.688> adnuimus, iam pone modum nimiumque secundis
<stat. theb. 2.689> parce deis: huic una fides optanda labori,
<stat. theb. 2.690> fortuna satis usus abi.â restabat acerbis
<stat. theb. 2.691> funeribus socioque gregi non sponte superstes
<stat. theb. 2.692> Haemonidesâille haec praeviderat. omina doctus
<stat. theb. 2.693> aeris et nulla deceptus ab aliteâMaeon,
<stat. theb. 2.694> nec veritus prohibere ducem, sed fata monentem
<stat. theb. 2.695> privavere fide. vita miserandus inerti
<stat. theb. 2.696> damnatur; trepido Tydeus immitia mandat:
<stat. theb. 2.697> quisquis es Aonidum, quem crastina munere nostro
<stat. theb. 2.698> manibus exemptum mediis Aurora videbit,
<stat. theb. 2.699> haec iubeo perferre duci: cinge aggere portas,
<stat. theb. 2.700> tela nova, fragiles aevo circum inspice muros,
<stat. theb. 2.701> praecipue stipare viros densasque memento
<stat. theb. 2.702> multiplicare acies! fumantem hunc aspice late
<stat. theb. 2.703> ense meo campum: tales in bella venimus.â
<stat. theb. 2.704> Haec ait, et meritae pulchrum tibi. Pallas, honorem
<stat. theb. 2.705> sanguinea de strage parat, praedamque iacentem
<stat. theb. 2.706> comportat gaudens ingentiaque acta recenset.
<stat. theb. 2.707> quercus erat tenerae iam longum oblita iuventae
<stat. theb. 2.708> aggere camporum medio, quam plurimus ambit
<stat. theb. 2.709> frondibus incurvis et crudo robore cortex.
<stat. theb. 2.710> huic leves galeas perfossaque vulnere crebro
<stat. theb. 2.711> inserit arma ferens, huic truncos ictibus enses
<stat. theb. 2.712> subligat et tractas membris spirantibus hastas,
<stat. theb. 2.713> corpora tunc atque arma simul cumulata superstans
<stat. theb. 2.714> incipitâoranti nox et iuga longa resultantâ:
<stat. theb. 2.715> diva ferox, magni decus ingeniumque parentis,
<stat. theb. 2.716> bellipotens, cui torva genis horrore decoro
<stat. theb. 2.717> cassis et asperso crudescit sanguine Gorgon,
<stat. theb. 2.718> nec magis ardentes Mavors hastataque pugnae
<stat. theb. 2.719> impulerit Bellona tubas, huic adnue sacro,
<stat. theb. 2.720> seu Pandionio nostras invisere noctes
<stat. theb. 2.721> monte venis, sive Aonia devertis Itone
<stat. theb. 2.722> laeta choris, seu tu Libyco Tritone repexas
<stat. theb. 2.723> lota comas, qua te biiugo temone frementem
<stat. theb. 2.724> intemeratarum volucer rapit axis equarum:
<stat. theb. 2.725> nunc tibi fracta virum spolia informisque dicamus
<stat. theb. 2.726> exuvias, at si patriis Parthaonis arvis
<stat. theb. 2.727> inferar et reduci pateat mihi Martia Pleuron,
<stat. theb. 2.728> aurea tunc mediis urbis tibi templa dicabo
<stat. theb. 2.729> collibus, Ionias qua despectare procellas
<stat. theb. 2.730> dulce sit, et flavo tollens ubi vertice pontum
<stat. theb. 2.731> turbidus obiectas Achelous Echinadas exit.
<stat. theb. 2.732> hic ego maiorum pugnas vultusque tremendos
<stat. theb. 2.733> magnanimum effingam regum, figamque superbis
<stat. theb. 2.734> arma tholis, quaeque ipse meo quaesita revexi
<stat. theb. 2.735> sanguine, quaeque dabis captis, Tritonia, Thebis
<stat. theb. 2.736> centum ibi virgineis votae Calydonides aris
<stat. theb. 2.737> Actaeas tibi rite faces et ab arbore casta
<stat. theb. 2.738> nectent purpureas niveo discrimine vittas,
<stat. theb. 2.739> pervigilemque focis ignem longaeva sacerdos
<stat. theb. 2.740> nutriet, arcanum numquam spretura pudorem.
<stat. theb. 2.741> tu bellis, tu pace feres de more frequentes
<stat. theb. 2.742> primitias operum, non indignante Diana.â
<stat. theb. 2.743> dixerat, et dulces iter instaurabat ad Argos.
