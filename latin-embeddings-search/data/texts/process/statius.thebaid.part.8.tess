<stat. theb. 8.1> Ut subitus vates pallentibus incidit umbris
<stat. theb. 8.2> letiferasque domos orbisque arcana sepulti
<stat. theb. 8.3> rupit et armato turbavit funere manes,
<stat. theb. 8.4> horror habet cunctos, Stygiis mirantur in oris
<stat. theb. 8.5> tela et equos corpusque movum; nec enim ignibus artus
<stat. theb. 8.6> conditus aut maesta niger adventabat ab urna,
<stat. theb. 8.7> sed belli sudore calens, clipeumque cruentis
<stat. theb. 8.8> foribus et scissi respersus pulvere campi,
<stat. theb. 8.9> necdum illum aut trunca lustraverat obvia taxo
<stat. theb. 8.10> Eumenis. aut furvo Proserpina poste notarat
<stat. theb. 8.11> coetibus adsumptum functis; quin comminus ipsa
<stat. theb. 8.12> Fatorum deprensa colus, visoque paventes
<stat. theb. 8.13> augure tunc demum rumpebant stamina Parcae,
<stat. theb. 8.14> illum et securi circumspexere fragorem
<stat. theb. 8.15> Elysii, et si quos procul ulteriore barathro
<stat. theb. 8.16> altera nox aliisque gravat plaga caeca tenebris,
<stat. theb. 8.17> tunc regemunt pigrique lacus ustaeque paludes,
<stat. theb. 8.18> umbriferaeque fremit sulcator pallidus undae
<stat. theb. 8.19> dissiluisse novo penitus telluris hiatu
<stat. theb. 8.20> Tartara et admissos non per sua flumina manes.
<stat. theb. 8.21> Forte sedens media regni infelicis in arce
<stat. theb. 8.22> dux Erebi populos poscebat crimina vitae,
<stat. theb. 8.23> nil hominum miserans iratusque omnibus umbris
<stat. theb. 8.24> stant Furiae circum variaeque ex ordine Mortes,
<stat. theb. 8.25> saevaque multisonas exsertat Poena catenas;
<stat. theb. 8.26> Fata ferunt animas et eodem pollice damnant:
<stat. theb. 8.27> vincit opus. iuxta Minos cum fratre verendo
<stat. theb. 8.28> iura bonus meliora monet regemque cruentum
<stat. theb. 8.29> temperat; adsistunt lacrimis atque igne tumentes
<stat. theb. 8.30> Cocytos Phlegethonque, et Styx periuria divum
<stat. theb. 8.31> arguit, ille autem supera compage soluta
<stat. theb. 8.32> nec solitus sentire metus expavit oborta
<stat. theb. 8.33> sidera, iucundaque offensus luce profatur:
<stat. theb. 8.34> quae superum labes inimicum impegit Averno
<stat. theb. 8.35> aethera? quis rupit tenebras vitaeque silentes
<stat. theb. 8.36> admonet? unde minae 1? uter haec mihi proelia fratrum?
<stat. theb. 8.37> congredior, pereant agedum discrimina rerum,
<stat. theb. 8.38> nam cui dulce magis? magno me tertia victum
<stat. theb. 8.39> deiecit Fortuna polo, mundumque nocentem
<stat. theb. 8.40> servo: nec iste meus dirisque en pervius astris
<stat. theb. 8.41> inspicitur. tumidusne meas regnator Olympi
<stat. theb. 8.42> explorat vires? habeo iam quassa Gigantum
<stat. theb. 8.43> vincula et aetherium cupidos exire sub axem
<stat. theb. 8.44> Titanas miserumque patrem: quid me otia maesta
<stat. theb. 8.45> saevus et implacidam prohibet perferre quietem
<stat. theb. 8.46> amissumque odisse diem? pandam omnia regna,
<stat. theb. 8.47> si placet, et Stygio praetexam Hyperiona caelo.
<stat. theb. 8.48> Arcada nec superis â quid enim mihi nuntius ambas
<stat. theb. 8.49> itque reditque domos? â emittam et utrumque tenebo
<stat. theb. 8.50> Tyndariden. cur autem avidis Ixiona frango
<stat. theb. 8.51> verticibus? cur non exspectant Tantalon undae?
<stat. theb. 8.52> anne profanatum totiens chaos hospite vivo
<stat. theb. 8.53> perpetiar? me Pirithoi temerarius ardor
<stat. theb. 8.54> temptat et audaci Theseus iuratus amico,
<stat. theb. 8.55> me ferus Alcides, tunc cum custode remoto
<stat. theb. 8.56> ferrea Cerbereae tacuerunt limina portae;
<stat. theb. 8.57> Odrysiis etiam pudet heu! patuisse querellis
<stat. theb. 8.58> Tartara: vidi egomet blanda inter carmina turpes
<stat. theb. 8.59> Eumenidum lacrimas iterataque pensa Sororum;
<stat. theb. 8.60> me quoque â sed durae melior violentia legis.
<stat. theb. 8.61> ast ego vix unum, nec celsa ad sidera, furto
<stat. theb. 8.62> ausus iter Siculo rapui conubia campo:
<stat. theb. 8.63> nec licuisse ferunt; iniustaeque a Iove leges
<stat. theb. 8.64> protinus, et sectum genetrix mihi computat annum,
<stat. theb. 8.65> sed quid ego haec? i, Tartareas ulciscere sedes,
<stat. theb. 8.66> Tisiphone; si quando novis asperrima monstris,
<stat. theb. 8.67> triste, insuetum, ingens, quod nondum viderit aether,
<stat. theb. 8.68> ede nefas, quod mirer ego invideantque Sorores,
<stat. theb. 8.69> atque adeo fratres â nostrique haec omina sunto
<stat. theb. 8.70> prima odii â , fratres alterna in vulnera laeto
<stat. theb. 8.71> Marte ruant; sit, qui rabidarum more ferarum
<stat. theb. 8.72> mandat atrox hostile caput, quique igne supremo
<stat. theb. 8.73> arceat exanimes et manibus aethera nudis
<stat. theb. 8.74> commaculet: iuvet ista ferum spectare Tonantem.
<stat. theb. 8.75> praeterea ne sola furor mea regna lacessat,
<stat. theb. 8.76> quaere deis qui bella ferat, qui fulminis ignes
<stat. theb. 8.77> infestumque Iovem clipeo fumante repellat.
<stat. theb. 8.78> faxo haud sit cunctis levior metus atra movere
<stat. theb. 8.79> Tartara, frondenti quam iungere Pelion Ossae.â
<stat. theb. 8.80> dixerat; atque illi iamdudum regia tristis
<stat. theb. 8.81> attremit oranti, suaque et quae desuper urguet
<stat. theb. 8.82> nutabat tellus: non fortius aethera vultu
<stat. theb. 8.83> torquet et astriferos inclinat Iuppiter axes.
<stat. theb. 8.84> At tibi quos âinquit, manes, qui limite praeceps
<stat. theb. 8.85> non licito per inane ruis?â subit ille minantem
<stat. theb. 8.86> iam tenuis visu, iam vanescentibus armis,
<stat. theb. 8.87> iam pedes: exstincto tamen indecerptus in ore
<stat. theb. 8.88> augurii perdurat honos, obscuraque fronti
<stat. theb. 8.89> vitta manet, ramumque tenet morientis olivae.
<stat. theb. 8.90> si licet et sanctis hic ora resolvere fas est
<stat. theb. 8.91> manibus, o cunctis finitor maxime rerum,
<stat. theb. 8.92> at mihi, qui quondam causas elementaque noram,
<stat. theb. 8.93> et sator, oro, minas stimulataque corda remulce,
<stat. theb. 8.94> neve ira dignare hominem et tua iura timentem,
<stat. theb. 8.95> nam nec ad Herculeos â unde haec mihi proelia 2? â raptus,
<stat. theb. 8.96> nec venerem inlicitam â crede his insignibus â ausi
<stat. theb. 8.97> intramus Lethen: fugiat ne tristis in antrum
<stat. theb. 8.98> Cerberus, aut nostros timeat Proserpina currus,
<stat. theb. 8.99> augur Apollineis modo dilectissimus aris,
<stat. theb. 8.100> testor inane chaos â quid enim hic iurandus Apollo? â ;
<stat. theb. 8.101> crimine non ullo subeo nova fata, nec alma
<stat. theb. 8.102> sic merui de luce rapi; scit iudicis urna
<stat. theb. 8.103> Dictaei verumque potest deprendere Minos,
<stat. theb. 8.104> coniugis insidiis et iniquo venditus auro
<stat. theb. 8.105> Argolicas acies â unde haec tibi turba recentum
<stat. theb. 8.106> umbrarum, et nostrae veniunt quoque funera dextrae â
<stat. theb. 8.107> non ignarus ini: subito me turbine mundi â
<stat. theb. 8.108> horret adhuc animus â mediis e milibus hausit
<stat. theb. 8.109> nox tua. quae mihi mens, dum per cava viscera terrae
<stat. theb. 8.110> vado diu pendens et in aere volvor operto?
<stat. theb. 8.111> ei mihi! nil ex me sociis patriaeque relictum,
<stat. theb. 8.112> vel captum Thebis; iam non Lernaea videbo
<stat. theb. 8.113> tecta, nec attonito saltem cinis ibo parenti,
<stat. theb. 8.114> non tumulo, non igne miser lacrimisque meorum
<stat. theb. 8.115> productus, toto pariter tibi funere veni,
<stat. theb. 8.116> nil istis ausurus equis; nec deprecor umbram
<stat. theb. 8.117> accipere et tripodum iam non meminisse meorum.
<stat. theb. 8.118> nam tibi praesagi quis iam super auguris usus,
<stat. theb. 8.119> cum Parcae tua iussa trahant? sed pectora flectas
<stat. theb. 8.120> et melior sis, quaeso, deis. si quando nefanda
<stat. theb. 8.121> huc aderit coniunx, illi funesta reserva
<stat. theb. 8.122> supplicia: illa tua, rector bone, dignior ira.â
<stat. theb. 8.123> accipit ille preces indignaturque moveri.
<stat. theb. 8.124> ut leo Massyli cum lux stetit obvia ferri,
<stat. theb. 8.125> tunc iras, tunc arma citat; si decidit hostis,
<stat. theb. 8.126> ire supra satis est vitamque relinquere victo.
<stat. theb. 8.127> Interea vittis lauruque insignis opima
<stat. theb. 8.128> currus et egregiis modo formidatus in armis
<stat. theb. 8.129> luce palam, fusus nulli nullique fugatus,
<stat. theb. 8.130> quaeritur: absistunt turmae, suspectaque tellus
<stat. theb. 8.131> omnibus, infidi miles vestigia campi
<stat. theb. 8.132> circuit, atque avidae tristis locus ille ruinae
<stat. theb. 8.133> cessat et inferni vitatur honore sepulcri,
<stat. theb. 8.134> nuntius hortanti diversa in parte maniplos
<stat. theb. 8.135> Adrasto, vix ipse ratus vidisse, Palaemon .
<stat. theb. 8.136> advolat et trepidans â steterat nam forte cadenti
<stat. theb. 8.137> proximus inspectoque miser pallebat hiatu â
<stat. theb. 8.138> verte gradum, fuge, rectorâ ait, si Dorica saltem
<stat. theb. 8.139> terra loco patriaeque manent, ubi liquimus, arces,
<stat. theb. 8.140> non armis, non sanguine opus: quid inutile ferrum
<stat. theb. 8.141> stringimus in Thebas? currus humus impia sorbet
<stat. theb. 8.142> armaque bellantesque viros; fugere ecce videtur
<stat. theb. 8.143> hic etiam, quo stamus, ager. vidi ipse profundae
<stat. theb. 8.144> noctis iter ruptaque soli compage ruentem
<stat. theb. 8.145> illum heu, praesagis quo nullus amicior astris,
<stat. theb. 8.146> Oecliden, frustraque manus cum voce tetendi.
<stat. theb. 8.147> mira loquor, sulcos etiamnum rector equorum
<stat. theb. 8.148> fumantemque locum et spumis madida arva reliquit.
<stat. theb. 8.149> nec commune malum est: tellus agnoscit alumnos,
<stat. theb. 8.150> stat Thebana acies.â stupet haec et credere Adrastus
<stat. theb. 8.151> cunctatur; sed Mopsus idem trepidusque ferebat
<stat. theb. 8.152> Actor idem, iam fama novis terroribus audax
<stat. theb. 8.153> non unum cecidisse refert, sponte agmina retro
<stat. theb. 8.154> non exspectato revocantum more tubarum
<stat. theb. 8.155> praecipiant: sed torpet iter, falluntque ruentes
<stat. theb. 8.156> genua viros; ipsique â putes sensisse â repugnant
<stat. theb. 8.157> cornipedes nulloque truces hortamine parent,
<stat. theb. 8.158> nec celerare gradum nec tollere lumina terra,
<stat. theb. 8.159> fortius incursant Tyrii, sed vesper opacus
<stat. theb. 8.160> lunares iam ducit equos; data foedere parvo
<stat. theb. 8.161> maesta viris requies et nox auctura timores.
<stat. theb. 8.162> Quae tibi nunc facies, postquam permissa gemendi
<stat. theb. 8.163> copia? qui fletus galeis cecidere solutis?
<stat. theb. 8.164> nil solitum fessos iuvat; abiecere madentes,
<stat. theb. 8.165> sicut erant, clipeos, nec quisquam spicula tersit,
<stat. theb. 8.166> nec laudavit equum, nitidae nec cassidis altam
<stat. theb. 8.167> compsit adornavitque iubam; vix magna lavare
<stat. theb. 8.168> vulnera et efflantes libet internectere plagas:
<stat. theb. 8.169> tantus ubique dolor, mensas alimentaque bello
<stat. theb. 8.170> debita nec pugnae suasit timor: omnia laudes,
<stat. theb. 8.171> Amphiarae, tuas fecundaque pectora veri
<stat. theb. 8.172> commemorant lacrimis, et per tentoria sermo
<stat. theb. 8.173> unus: abisse deos dilapsaque numina castris.
<stat. theb. 8.174> heu ubi laurigeri currus sollemniaque arma
<stat. theb. 8.175> et galeae vittatus apex? hoc antra lacusque
<stat. theb. 8.176> Castalii tripodumque fides? sic gratus Apollo?
<stat. theb. 8.177> quis mihi sidereos lapsus mentemque sinistri
<stat. theb. 8.178> fulguris, aut caesis saliat quod numen in extis,
<stat. theb. 8.179> quando iter, unde morae, quae saevis utilis armis,
<stat. theb. 8.180> quae pacem magis hora velit? quis iam omne futurum
<stat. theb. 8.181> proferet, aut cum quo volucres mea fata loquentur?
<stat. theb. 8.182> hos quoque bellorum casus nobisque tibique
<stat. theb. 8.183> praescieras, et â quanta sacro sub pectore virtus! â
<stat. theb. 8.184> venisti tamen et miseris comes additus armis,
<stat. theb. 8.185> et cum te tellus fatalisque hora vocaret,
<stat. theb. 8.186> tu Tyrias acies adversaque signa vacasti
<stat. theb. 8.187> sternere; tunc etiam media de morte timendum
<stat. theb. 8.188> hostibus infestaque abeuntem vidimus hasta,
<stat. theb. 8.189> et nunc te quis casus habet? poterisne reverti
<stat. theb. 8.190> sedibus a Stygiis altaque erumpere terra?
<stat. theb. 8.191> anne sedes hilares iuxta tua numina Parcas
<stat. theb. 8.192> et vice concordi discis ventura docesque?
<stat. theb. 8.193> an tibi felices lucos miseratus Averni
<stat. theb. 8.194> rector et Elysias dedit inservare volucres?
<stat. theb. 8.195> quidquid es, aeternus Phoebo dolor et nova clades
<stat. theb. 8.196> semper eris mutisque diu plorabere Delphis,
<stat. theb. 8.197> hic Tenedon Chrysenque dies partuque ligatam
<stat. theb. 8.198> Delon et intonsi eludet penetralia Branchi,
<stat. theb. 8.199> nec Clarias hac luce fores Didymaeaque quisquam
<stat. theb. 8.200> limina nec Lyciam supplex consultor adibit.
<stat. theb. 8.201> quin et cornigeri vatis nemus atque Molosso
<stat. theb. 8.202> quercus anhela Iovi Troianaque Thymbra tacebit,
<stat. theb. 8.203> ipsi amnes ipsaeque volent arescere laurus,
<stat. theb. 8.204> ipse nihil certum sagis clangoribus aether
<stat. theb. 8.205> praecinet, et nulla ferientur ab alite nubes.
<stat. theb. 8.206> iamque erit ille dies, quo te quoque conseia fatis
<stat. theb. 8.207> templa colant reddatque tuus responsa sacerdos.â
<stat. theb. 8.208> talia fatidico peragunt sollemnia regi,
<stat. theb. 8.209> ceu flammas ac dona rogo tristesque rependant
<stat. theb. 8.210> exsequias mollique animam tellure reponant.
<stat. theb. 8.211> fracta dehinc eunetis aversaque pectora bello:
<stat. theb. 8.212> sic fortes Minyas subito cum funere Tiphys
<stat. theb. 8.213> destituit, non arma sequi, non ferre videtur
<stat. theb. 8.214> remus aquas, ipsique minus iam ducere venti.
<stat. theb. 8.215> iam fessi gemitu, paulatim et corda levavit
<stat. theb. 8.216> exhaustus sermone dolor, nox addita curas
<stat. theb. 8.217> obruit et facilis lacrimis inrepere somnus.
<stat. theb. 8.218> At non Sidoniam diversa in parte per urbem
<stat. theb. 8.219> nox eadem: vario producunt sidera ludo
<stat. theb. 8.220> ante domos intraque, ipsaeque ad moenia marcent
<stat. theb. 8.221> excubiae; gemina aera sonant Idaeaque terga
<stat. theb. 8.222> et moderata sonum vario spiramine buxus.
<stat. theb. 8.223> tune dulces superos atque omne ex ordine alumnum
<stat. theb. 8.224> numen ubique sacri resonant paeanes, ubique
<stat. theb. 8.225> serta coronatumque merum, nunc funera rident
<stat. theb. 8.226> auguris ignari, contraque in tempore certant
<stat. theb. 8.227> Tiresian laudare suum; nunc facta revolvunt
<stat. theb. 8.228> maiorum veteresque canunt ab origine Thebas:
<stat. theb. 8.229> hi mare Sidonium manibusque adtrita Tonantis
<stat. theb. 8.230> cornua et ingenti sulcatum Nerea tauro,
<stat. theb. 8.231> hi Cadmum lassamque bovem fetosque cruenti
<stat. theb. 8.232> Martis agros, alii Tyriam reptantia saxa
<stat. theb. 8.233> ad chelyn et duras animantem Amphiona cautes,
<stat. theb. 8.234> hi gravidam Semelen, illi Cythereia laudant
<stat. theb. 8.235> conubia et multa deductam lampade fratrum
<stat. theb. 8.236> Harmoniam: nullis iam deest sua fabula mensis,
<stat. theb. 8.237> ceu modo gemmiferum thyrso populatus Hydaspen
<stat. theb. 8.238> Eoasque domos nigri vexilla triumphi
<stat. theb. 8.239> liber et ignotos populis ostenderet Indos.
<stat. theb. 8.240> Tunc primum ad coetus sociaeque ad foedera mensae
<stat. theb. 8.241> semper inaspectum diraque in sede latentem
<stat. theb. 8.242> Oedipoden exisse ferunt vultuque sereno
<stat. theb. 8.243> canitiem nigram squalore et sordida fusis
<stat. theb. 8.244> ora comis laxasse manu sociumque benignos
<stat. theb. 8.245> adfatus et abacta prius solacia passum,
<stat. theb. 8.246> quin hausisse dapes insiccatumque cruorem
<stat. theb. 8.247> deiecisse genis, cunctos auditque refertque,
<stat. theb. 8.248> qui Ditem et Furias tantum et si quando regentem
<stat. theb. 8.249> Antigonen maestis solitus pulsare querellis,
<stat. theb. 8.250> causa latet, non hunc Tyrii fors prospera belli,
<stat. theb. 8.251> tantum bella iuvant; natum hortaturque probatque,
<stat. theb. 8.252> nec vicisse velit; sed primos comminus enses
<stat. theb. 8.253> et sceleris tacito rimatur semina voto.
<stat. theb. 8.254> inde epulae dulces ignotaque gaudia vultu,
<stat. theb. 8.255> qualis post longae Phineus ieiunia poenae,
<stat. theb. 8.256> nil stridere domi volucres ut sensit abactas â
<stat. theb. 8.257> necdum tota fides â hilaris mensasque torosque
<stat. theb. 8.258> nec turbata feris tractavit pocula pinnis.
<stat. theb. 8.259> Cetera Graiorum curis armisque iacebat
<stat. theb. 8.260> fessa cohors; alto castrorum ex aggere Adrastus
<stat. theb. 8.261> lactificos tenui captabat corde tumultus,
<stat. theb. 8.262> quamquam aeger senio, sed agit miseranda-potestas
<stat. theb. 8.263> invigilare malis, illum aereus undique clamor
<stat. theb. 8.264> Thebanique urunt sonitus, et amara lacessit
<stat. theb. 8.265> tibia, tum nimio voces marcore superbae
<stat. theb. 8.266> incertaeque faces et iam male pervigil ignis,
<stat. theb. 8.267> sic ubi per fluctus uno ratis obruta somno
<stat. theb. 8.268> conticuit, pacique maris secura iuventus
<stat. theb. 8.269> mandavere animas: solus stat puppe magister
<stat. theb. 8.270> pervigil inscriptaque deus qui navigat alno.
<stat. theb. 8.271> Tempus erat, iunctos cum iam soror ignea Phoebi
<stat. theb. 8.272> sensit equos penitusque cavam sub luce parata
<stat. theb. 8.273> Oceani mugire domum, seseque vagantem
<stat. theb. 8.274> colligit et leviter moto fugat astra flagello:
<stat. theb. 8.275> concilium rex triste vocat, quaeruntque gementes,
<stat. theb. 8.276> quis tripodas successor agat, quo provida laurus
<stat. theb. 8.277> transeat atque orbum vittae decus, haud mora, cuncti
<stat. theb. 8.278> insignem fama sancteque Melampode cretum
<stat. theb. 8.279> Thiodamanta volunt, quicum ipse arcana deorum
<stat. theb. 8.280> partiri et visas uni sociare solebat
<stat. theb. 8.281> Amphiaraus aves, tantaeque haud invidus artis
<stat. theb. 8.282> gaudebat dici similem iuxtaque secundum,
<stat. theb. 8.283> illum ingens confundit honos inopinaque turbat
<stat. theb. 8.284> gloria et oblatas frondes submissus adorat,
<stat. theb. 8.285> seque oneri negat esse parem cogique meretur:
<stat. theb. 8.286> sicut Achaemenius solium gentesque paternas
<stat. theb. 8.287> excepit si forte puer, cui vivere patrem
<stat. theb. 8.288> tutius, incerta formidine gaudia librat,
<stat. theb. 8.289> an fidi proceres, ne pugnet volgus habenis,
<stat. theb. 8.290> cui latus Euphratae, cui Caspia limina mandet;
<stat. theb. 8.291> sumere tunc arcus ipsumque onerare veretur
<stat. theb. 8.292> patris equum, visusque sibi nec sceptra capaci
<stat. theb. 8.293> sustentare manu nec adhuc implere tiaram.
<stat. theb. 8.294> Atque is ubi intorto signatus vellere crinem
<stat. theb. 8.295> convenitque deis, hilari per castra tumultu
<stat. theb. 8.296> vadit ovans ac, prima sui documenta, sacerdos
<stat. theb. 8.297> Tellurem placare parat: nec futile maestis
<stat. theb. 8.298> id visum Danais, geminas ergo dicet aras
<stat. theb. 8.299> arboribus vivis et adulto caespite texi
<stat. theb. 8.300> imperat, innumerosque deae, sua munera, flores
<stat. theb. 8.301> et cumulos frugum et quicquid novat impiger annus
<stat. theb. 8.302> addit et intacto spargens altaria lacte
<stat. theb. 8.303> incipit: o hominum divomque aeterna creatrix,
<stat. theb. 8.304> quae fluvios silvasque animarum et semina mundo
<stat. theb. 8.305> cuncta Prometheasque manus Pyrrhaeaque saxa
<stat. theb. 8.306> gignis, et impastis quae prima alimenta dedisti
<stat. theb. 8.307> mutastique viris, quae pontum ambisque vehisque:
<stat. theb. 8.308> te penes et pecudum gens mitis et ira ferarum
<stat. theb. 8.309> et volucrum requies; firmum atque immobile mundi
<stat. theb. 8.310> robur inoccidui, te velox machina caeli
<stat. theb. 8.311> aere pendentem vacuo, te currus uterque
<stat. theb. 8.312> circuit, o rerum media indivisaque magnis
<stat. theb. 8.313> fratribus! ergo simul tot gentibus alma, tot altis
<stat. theb. 8.314> urbibus ac populis, subterque ac desuper una
<stat. theb. 8.315> suffieis, astriferumque domos Atlanta supernas
<stat. theb. 8.316> ferre laborantem nullo vehis ipsa labore:
<stat. theb. 8.317> nos tantum portare negas, nos, diva, gravaris?
<stat. theb. 8.318> quod, precor, ignari luimus seelus? an quia plebes
<stat. theb. 8.319> externa Inachiis huc adventamus ab oris?
<stat. theb. 8.320> omne homini natale solum, nee te, optima, saevo
<stat. theb. 8.321> tamque humili populos deceat distinguere fine
<stat. theb. 8.322> undique ubique tuos; maneas communis et arma
<stat. theb. 8.323> hinc atque inde feras; liceat, precor, ordine belli
<stat. theb. 8.324> pugnaees efflare animas et reddere caelo,
<stat. theb. 8.325> ne rape tam subitis spirantia corpora bustis,
<stat. theb. 8.326> ne propera: veniemus enim, quo limite cuncti,
<stat. theb. 8.327> qua licet ire via; tantum exorata Pelasgis
<stat. theb. 8.328> siste levem campum, celeres neu praecipe Pareas.
<stat. theb. 8.329> at tu, care deis, quem non manus ulla nec enses
<stat. theb. 8.330> Sidonii, sed magna sinu Natura soluto,
<stat. theb. 8.331> ceu te Cirrhaeo meritum tumularet hiatu,
<stat. theb. 8.332> sic amplexa coit, hilaris des, oro, precatus
<stat. theb. 8.333> nosse tuos, caeloque et vera monentibus aris
<stat. theb. 8.334> concilies, et quae populis proferre parabas,
<stat. theb. 8.335> me doceas: tibi saera feram praesaga, tuique
<stat. theb. 8.336> numinis interpres te Phoebo absente vocabo.
<stat. theb. 8.337> ille mihi Delo Cirrhaque potentior omni,
<stat. theb. 8.338> quo ruis, ille adytis melior locus.â haec ubi dicta,
<stat. theb. 8.339> nigrantis terrae pecudes obscuraque mergit
<stat. theb. 8.340> armenta, ac vivis cumulos undantis harenae
<stat. theb. 8.341> aggerat et vati mortis simulacra rependit.
<stat. theb. 8.342> Talia apud Graios, cum iam Mavortia contra
<stat. theb. 8.343> cornua, iam saevos fragor aereus excitat enses,
<stat. theb. 8.344> addit acerba sonum Teumesi e vertice crinem
<stat. theb. 8.345> incutiens acuitque tubas et sibila miscet
<stat. theb. 8.346> Tisiphone: stupet insolito clangore Cithaeron
<stat. theb. 8.347> marcidus et turres carmen non tale secutae,
<stat. theb. 8.348> iam trepidas Bellona fores armataque pulsat
<stat. theb. 8.349> limina, iam multo laxantur cardine Thebae.
<stat. theb. 8.350> turbat eques pedites, currus properantibus obstant,
<stat. theb. 8.351> ceu Danai post terga premant: sic omnibus alae
<stat. theb. 8.352> artantur portis septemque excursibus haerent.
<stat. theb. 8.353> Ogygiis it sorte Creon, Eteoclea mittunt
<stat. theb. 8.354> Neistae, celsas Homoloidas occupat Haemon,
<stat. theb. 8.355> Hypsea Proetiae, celsum fudere Dryanta
<stat. theb. 8.356> Electrae, quatit Hypsistas manus Eurymedontis,
<stat. theb. 8.357> culmina magnanimus stipat Dircaea Menoeceus.
<stat. theb. 8.358> qualis ubi aversi secretus pabula caeli
<stat. theb. 8.359> Nilus et Eoas magno bibit ore pruinas,
<stat. theb. 8.360> scindit fontis opes septemque patentibus arvis
<stat. theb. 8.361> in mare fert hiemes; penitus cessere fugatae
<stat. theb. 8.362> Nereides dulcique timent occurrere ponto.
<stat. theb. 8.363> Tristis at inde gradum tarde movet Inaeha pubes,
<stat. theb. 8.364> praecipue Eleae Lacedaemoniaeque cohortes
<stat. theb. 8.365> et Pylii; subitum nam Thiodamanta secuntur
<stat. theb. 8.366> augure fraudati, necdum accessere regenti,
<stat. theb. 8.367> nec tua te, princeps tripodum, sola agmina quaerunt:
<stat. theb. 8.368> cuneta phalanx sibi deesse putat; minor ille per alas
<stat. theb. 8.369> septimus exstat apex. liquido velut aethere nubes
<stat. theb. 8.370> invida Parrhasiis unum si detrahat astris,
<stat. theb. 8.371> truncus honor Plaustri, nee idem riget igne reciso
<stat. theb. 8.372> axis, et incerti numerant sua sidera nautae.
<stat. theb. 8.373> Sed iam bella vocant: alias nova suggere vires,
<stat. theb. 8.374> Calliope, maiorque chelyn mihi tendat Apollo,
<stat. theb. 8.375> fatalem populis ultro poscentibus horam
<stat. theb. 8.376> admovet atra dies, Stygiisque emissa tenebris
<stat. theb. 8.377> Mors fruitur caelo bellatoremque volando
<stat. theb. 8.378> campum operit nigroque viros invitat hiatu,
<stat. theb. 8.379> nil vulgare legens, sed quae dignissima vita
<stat. theb. 8.380> funera, praecipuos annis animisque cruento
<stat. theb. 8.381> ungue notat; iamque in miseros pensum omne Sororum
<stat. theb. 8.382> scinditur, et Furiae rapuerunt licia Parcis.
<stat. theb. 8.383> stat medius campis etiamnum cuspide sicea
<stat. theb. 8.384> Bellipotens, iamque hos clipeum, iam vertit ad illos
<stat. theb. 8.385> arma ciens, aboletque domos, conubia, natos.
<stat. theb. 8.386> pellitur et patriae et, qui mente novissimus exit,
<stat. theb. 8.387> lucis amor; tenet in capulis hastisque paratas
<stat. theb. 8.388> ira manus animusque ultra thoracas anhelus
<stat. theb. 8.389> conatur, galeaeque tremunt horrore comarum.
<stat. theb. 8.390> quid mirum caluisse viros? flammantur in hostem
<stat. theb. 8.391> cornipedes niveoque rigant sola putria nimbo,
<stat. theb. 8.392> corpora ceu mixti dominis irasque sedentum
<stat. theb. 8.393> induerint: sic frena terunt, sic proelia poscunt
<stat. theb. 8.394> hinnitu tolluntque armos equitesque supinant.
<stat. theb. 8.395> Iamque ruunt, primusque virum concurrere pulvis
<stat. theb. 8.396> incipit, et spatiis utrimque aequalibus acti
<stat. theb. 8.397> adventant mediumque vident decrescere campum,
<stat. theb. 8.398> iam clipeus clipeis, umbone repellitur umbo,
<stat. theb. 8.399> ense minax ensis, pede pes et cuspide cuspis:
<stat. theb. 8.400> sic obnixa acies; pariter suspiria fumant,
<stat. theb. 8.401> admotaeque nitent aliena in casside cristae.
<stat. theb. 8.402> pulcher adhuc belli vultus: stant vertice coni,
<stat. theb. 8.403> plena armenta viris, nulli sine praeside currus,
<stat. theb. 8.404> arma loco, splendent clipei pharetraeque decorae
<stat. theb. 8.405> cingulaque et nondum deforme cruoribus aurum.
<stat. theb. 8.406> at postquam rabies et vitae prodiga virtus
<stat. theb. 8.407> emisere animos, non tanta cadentibus Haedis
<stat. theb. 8.408> aeriam Rhodopen solida nive verberat Arctos,
<stat. theb. 8.409> nec fragor Ausoniae tantus, cum Iuppiter omni
<stat. theb. 8.410> arce tonat, tanta quatitur nec grandine Syrtis,
<stat. theb. 8.411> cum Libyae Boreas Italos niger attulit imbres,
<stat. theb. 8.412> exclusere diem telis, stant ferrea caelo
<stat. theb. 8.413> nubila, nec iaculis artatus sufficit aer.
<stat. theb. 8.414> hi pereunt missis, illi redeuntibus hastis,
<stat. theb. 8.415> concurrunt per inane sudes et mutua perdunt
<stat. theb. 8.416> volnera, concurrunt hastae, stridentia funda
<stat. theb. 8.417> saxa pluunt, volucres imitantur fulgura glandes
<stat. theb. 8.418> et formidandae non una morte sagittae,
<stat. theb. 8.419> nec locus ad terram telis: in corpora ferrum
<stat. theb. 8.420> omne cadit; saepe ignari perimuntque caduntque.
<stat. theb. 8.421> casus agit virtutis opus: nunc turba recedit,
<stat. theb. 8.422> nunc premit, ac vicibus tellurem amittit et aufert,
<stat. theb. 8.423> ut ventis nimbisque minax cum solvit habenas
<stat. theb. 8.424> Iuppiter alternoque adfligit turbine mundum:
<stat. theb. 8.425> stat caeli diversa acies, nunc fortior Austri,
<stat. theb. 8.426> nunc Aquilonis hiemps, donec pugnante procella
<stat. theb. 8.427> aut nimiis hic vicit aquis, aut ille sereno.
<stat. theb. 8.428> Principium pugnae turmas Asopius Hypseus
<stat. theb. 8.429> Oebalias â namque hae magnum et gentile tumentes
<stat. theb. 8.430> Euboicum duris rumpunt umbonibus agmen â
<stat. theb. 8.431> reppulit erepto cunei ductore Menalca.
<stat. theb. 8.432> hic et mente Lacon, crudi torrentis alumnus â
<stat. theb. 8.433> nec turpavit avos â hastam ultra pectus euntem,
<stat. theb. 8.434> ne pudor in tergo, per et ossa et viscera retro
<stat. theb. 8.435> extrahit atque hosti dextra labente remittit
<stat. theb. 8.436> sanguineam: dilecta genis morientis oberrant
<stat. theb. 8.437> Taygeta et pugnae laudataque pectora matri.
<stat. theb. 8.438> Phaedimon Iasiden arcu Dircaeus Amyntas
<stat. theb. 8.439> destinat: heu celeres Parcae! iam palpitat arvis
<stat. theb. 8.440> Phaedimus, et certi nondum tacet arcus Amyntae.
<stat. theb. 8.441> abstulit ex umero dextram Calydonius Agreus
<stat. theb. 8.442> Phegeos: illa suum terra tenet improba ferrum
<stat. theb. 8.443> et movet; extimuit sparsa inter tela iacentem
<stat. theb. 8.444> praegrediens truncamque tamen percussit Acoetes.
<stat. theb. 8.445> Iphin atrox Acamas, Argum ferus impulit Hypseus,
<stat. theb. 8.446> stravit Abanta Pheres, diversaque volnera flentes
<stat. theb. 8.447> Iphis eques, pedes Argus, Abas auriga iacebant.
<stat. theb. 8.448> Inachidae gemini geminos e sanguine Cadmi
<stat. theb. 8.449> occultos galeis â saeva ignorantia belli â
<stat. theb. 8.450> perculerant ferro; sed dum spolia omnia caesis
<stat. theb. 8.451> eripiunt, videre nefas, et maestus uterque
<stat. theb. 8.452> respicit ad fratrem pariterque errasse queruntur.
<stat. theb. 8.453> cultor Ion Pisae cultorem Daphnea Cirrhae
<stat. theb. 8.454> turbatis prostravit equis; hunc laudat ab alto
<stat. theb. 8.455> Iuppiter, hunc tardus frustra miseratur Apollo.
<stat. theb. 8.456> Ingentes Fortuna viros inlustrat utrimque
<stat. theb. 8.457> sanguine in adverso: Danaos Cadmeius Haemon
<stat. theb. 8.458> sternit agitque, furens sequitur Tyria agmina Tydeus;
<stat. theb. 8.459> Pallas huic praesens, illum Tirynthius implet,
<stat. theb. 8.460> qualiter hiberni summis duo montibus amnes
<stat. theb. 8.461> franguntur geminaque cadunt in plana ruina:
<stat. theb. 8.462> contendisse putes, uter arva arbustaque tollat
<stat. theb. 8.463> altius aut superet pontes; ecce una receptas
<stat. theb. 8.464> confundit iam vallis aquas; sibi quisque superbus
<stat. theb. 8.465> ire cupit, pontoque negant descendere mixti.
<stat. theb. 8.466> Ibat fumiferam quatiens Onchestius Idas
<stat. theb. 8.467> lampada per medios turbabatque agmina Graium,
<stat. theb. 8.468> igne viam rumpens; magno quem comminus ictu
<stat. theb. 8.469> Tydeos hasta feri dispulsa casside fixit,
<stat. theb. 8.470> ille ingens in terga iacet, stat fronte superstes
<stat. theb. 8.471> lancea, conlapsae veniunt in tempora flammae,
<stat. theb. 8.472> prosequitur Tydeus: saevos ne dixeris Argos,
<stat. theb. 8.473> igne tuo, Thebane â rogum concedimus â arde!â
<stat. theb. 8.474> inde, velut primo tigris gavisa cruore
<stat. theb. 8.475> per totum cupit ire pecus, sic Aona saxo,
<stat. theb. 8.476> ense Pholum, Chromin ense, duos Helicaonas hasta
<stat. theb. 8.477> transigi, Aegaeae veneris quos Maera sacerdos
<stat. theb. 8.478> ediderat prohibente dea; vos praeda cruenti
<stat. theb. 8.479> Tydeos, it saevas etiamnum mater ad aras.
<stat. theb. 8.480> Nec minus Herculeum contra vagus Haemona ducit
<stat. theb. 8.481> sanguis: inexpleto rapitur per milia ferro,
<stat. theb. 8.482> nunc tumidae Calydonis opes, nunc torva Pylenes
<stat. theb. 8.483> agmina, nunc maestae fundens Pleuronis alumnos,
<stat. theb. 8.484> donec in Olenium fessa iam cuspide Buten
<stat. theb. 8.485> incidit, hunc turmis obversum et abire vetantem
<stat. theb. 8.486> adgreditur; puer ille, puer malasque comamque
<stat. theb. 8.487> integer, ignaro cui tunc Thebana bipennis
<stat. theb. 8.488> in galeam librata venit: finduntur utroque
<stat. theb. 8.489> tempora dividuique cadunt in bracchia crines,
<stat. theb. 8.490> et non hoc metuens inopino limine vita
<stat. theb. 8.491> exsiluit. tunc flavum Hypanin flavumque Politen â
<stat. theb. 8.492> ille genas Phoebo, crinem hic pascebat Iaccho:
<stat. theb. 8.493> saevus uterque deus â victis Hyperenora iungit
<stat. theb. 8.494> conversumque fuga Damasum; sed lapsa per armos
<stat. theb. 8.495> hasta viri trans pectus abit parmamque tenenti
<stat. theb. 8.496> excutit et summa fugiens in cuspide portat.
<stat. theb. 8.497> Sterneret adversos etiamnum Ismenius Haemon
<stat. theb. 8.498> Inachidas â nam tela regit viresque ministrat
<stat. theb. 8.499> Amphitryoniades â saevum sed Tydea contra
<stat. theb. 8.500> Pallas agit. iamque adverso venere favore
<stat. theb. 8.501> comminus, et placido prior haec Tirynthius ore:
<stat. theb. 8.502> fida soror, quaenam hunc belli caligine nobis
<stat. theb. 8.503> congressum fortuna tulit? num regia Iuno
<stat. theb. 8.504> hoc molita nefas? citius me fulmina contra
<stat. theb. 8.505> â infandum! â ruere et magno bellare parenti
<stat. theb. 8.506> aspiciat, genus huic â sed mitto agnoscere, quando
<stat. theb. 8.507> tu diversa foves, nec si ipsum comminus Hyllum
<stat. theb. 8.508> Tydeos hasta tui Stygioque ex orbe remissum
<stat. theb. 8.509> Amphitryona petat; teneo aeternumque tenebo,
<stat. theb. 8.510> quantum haec diva manus, quotiens sudaverit aegis
<stat. theb. 8.511> ista mihi, duris famulus dum casibus omnes
<stat. theb. 8.512> lustro vagus terras; ipsa heu! comes invia mecum
<stat. theb. 8.513> Tartara, ni superos Acheron excluderet, isses.
<stat. theb. 8.514> tu patriam caelumque mihi, quis tanta relatu
<stat. theb. 8.515> aequet? habe totas, si mens excidere, Thebas.
<stat. theb. 8.516> cedo equidem veniamque precor.â sic orsus abibat.
<stat. theb. 8.517> Pallada mulcet honos: rediit ardore remisso
<stat. theb. 8.518> voltus et erecti sederunt pectoris angues.
<stat. theb. 8.519> Sensit abesse deum, levius Cadmeius Haemon
<stat. theb. 8.520> tela rotat nulloque manum cognoscit in ictu.
<stat. theb. 8.521> tunc magis atque magis vires animusque recedunt,
<stat. theb. 8.522> nec pudor ire retro; cedentem Acheloius heros
<stat. theb. 8.523> impetit, et librans uni sibi missile telum
<stat. theb. 8.524> direxit iactus, summae qua margine parmae
<stat. theb. 8.525> ima sedet galea et iuguli vitalia lucent.
<stat. theb. 8.526> nec frustrata manus, mortemque invenerat hasta;
<stat. theb. 8.527> sed prohibet paulumque umeri libare sinistri
<stat. theb. 8.528> praebuit et merito parcit Tritonia fratri,
<stat. theb. 8.529> ille tamen nec stare loco nec comminus ire
<stat. theb. 8.530> amplius aut voltus audet perferre cruenti
<stat. theb. 8.531> Tydeos; aegra animo vis ac fiducia cessit:
<stat. theb. 8.532> qualis saetigeram Lucana cuspide frontem
<stat. theb. 8.533> strictus aper, penitus cui non infossa cerebro
<stat. theb. 8.534> volnera, nec felix dextrae tenor, in latus iras
<stat. theb. 8.535> frangit, et expertae iam non venit obvius hastae.
<stat. theb. 8.536> Ecce ducem turmae certa indignatus in hostem
<stat. theb. 8.537> spicula felici Prothoum torquere lacerto,
<stat. theb. 8.538> turbidus Oenides una duo corpora pinu,
<stat. theb. 8.539> cornipedemque equitemque, ferit: ruit ille ruentem
<stat. theb. 8.540> in Prothoum lapsasque manu quaerentis habenas
<stat. theb. 8.541> in voltus galeam clipeumque in pectora calcat,
<stat. theb. 8.542> saucius extremo donec cum sanguine frenos
<stat. theb. 8.543> respuit et iuncta domino cervice recumbit,
<stat. theb. 8.544> sic ulmus vitisque, duplex iactura colenti,
<stat. theb. 8.545> Gaurano de monte cadunt, sed maestior ulmus
<stat. theb. 8.546> quaerit utrumque nemus, nec tam sua bracchia labens
<stat. theb. 8.547> quam gemit adsuetas invitaque proterit uvas.
<stat. theb. 8.548> sumpserat in Danaos Heliconius arma Corymbus,
<stat. theb. 8.549> ante comes Musis, Stygii cui conscia pensi
<stat. theb. 8.550> ipsa diu positis letum praedixerat astris
<stat. theb. 8.551> Uranie. cupit ille tamen pugnasque viresque,
<stat. theb. 8.552> forsitan ut caneret; longa iacet ipse canendus
<stat. theb. 8.553> laude, sed amissum mutae flevere sorores.
<stat. theb. 8.554> Pactus Agenoream primis Atys ibat ab annis
<stat. theb. 8.555> Ismenen, Tyrii iuvenis non advena belli.
<stat. theb. 8.556> quamvis Cirrha domus, soceros nec tristibus actis
<stat. theb. 8.557> aversatus erat; sponsam quin castus amanti
<stat. theb. 8.558> squalor et indigni commendat gratia luctus,
<stat. theb. 8.559> ipse quoque egregius, nec pectora virginis illi
<stat. theb. 8.560> diversa, inque vicem, sineret fortuna, placebant.
<stat. theb. 8.561> bella vetant taedas, iuvenique hinc maior in hostes
<stat. theb. 8.562> ira; ruit primis immixtus et agmina Lernae
<stat. theb. 8.563> nunc pedes ense vago, prensis nunc celsus habenis,
<stat. theb. 8.564> ceu spectetur, agit. triplici velaverat ostro
<stat. theb. 8.565> surgentes etiamnum umeros et levia mater
<stat. theb. 8.566> pectora; nunc auro phaleras auroque sagittas
<stat. theb. 8.567> cingulaque et manicas, ne coniuge vilior iret,
<stat. theb. 8.568> presserat et mixtum cono crispaverat aurum,
<stat. theb. 8.569> talibus heu! fidens vocat ultro in proelia Graios.
<stat. theb. 8.570> ac primum in faciles grassatus cuspide turmas
<stat. theb. 8.571> arma refert sociis et in agmina fida peracta
<stat. theb. 8.572> caede redit, sic Hyrcana leo Caspius umbra
<stat. theb. 8.573> nudus adhuc nulloque iubae flaventis honore
<stat. theb. 8.574> terribilis magnique etiamnum sanguinis insons,
<stat. theb. 8.575> haud procul a stabulis captat custode remoto
<stat. theb. 8.576> segne pecus teneraquc famem consumit in agna.
<stat. theb. 8.577> mox ignotum armis ac solo corpore mensus
<stat. theb. 8.578> Tydea non timuit, fragilique lacessere telo
<stat. theb. 8.579> saepius infrendentem aliis aliosque sequentem
<stat. theb. 8.580> ausus erat. tandem invalidos Aetolus ad ictus
<stat. theb. 8.581> forte refert oculos et formidabile ridens:
<stat. theb. 8.582> iamdudum video, magnum cupis, improbe, leti
<stat. theb. 8.583> nomenâ ait; simul audacem non ense nec hasta
<stat. theb. 8.584> dignatus leviter digitis imbelle solutis
<stat. theb. 8.585> abiecit iaculum: latebras tamen inguinis alte
<stat. theb. 8.586> missile, ceu totis intortum viribus, hausit,
<stat. theb. 8.587> praeterit haud dubium fati et spoliare superbit
<stat. theb. 8.588> Oenides. neque enim has Marti aut tibi, bellica Pallas,
<stat. theb. 8.589> exuvias Agemusâ ait, procul arceat ipsum
<stat. theb. 8.590> ferre pudor; vix, si bellum comitata relictis,
<stat. theb. 8.591> Deipyle thalamis, illi inludenda tulissent.â
<stat. theb. 8.592> sic ait, et belli maiora ad praemia mente
<stat. theb. 8.593> ducitur: innumeris veluti leo forte potitus
<stat. theb. 8.594> caedibus imbellis vitulos mollesque iuvencas
<stat. theb. 8.595> transmittit: magno furor est in sanguine mergi,
<stat. theb. 8.596> nec nisi regnantis cervice recumbere tauri,
<stat. theb. 8.597> at non semianimi clamore Menoecea lapsus
<stat. theb. 8.598> fallit Atys: praevertit equos curruque citato
<stat. theb. 8.599> desilit: instabat pubes Tegeaea iacenti,
<stat. theb. 8.600> nec prohibent Tyrii. pudeat, Cadmea iuventus,
<stat. theb. 8.601> terrigenas mentita patres! quo tenditisâ inquit,
<stat. theb. 8.602> degeneres? meliusne iacet pro sanguine nostro
<stat. theb. 8.603> hospes Atys? tantum hospes adhuc et coniugis ultor
<stat. theb. 8.604> infelix nondum iste suae; nos pignora tanta
<stat. theb. 8.605> prodimus?â insurgunt iusto firmata pudore
<stat. theb. 8.606> agmine, cuique suae rediere in pectora curae.
<stat. theb. 8.607> Interea thalami secreta in parte sorores,
<stat. theb. 8.608> par aliud morum miserique innoxia proles
<stat. theb. 8.609> Oedipodae, varias miscent sermone querellas,
<stat. theb. 8.610> nec mala quae iuxta, sed longa ab origine fati,
<stat. theb. 8.611> haec matris taedas, oculos ast illa paternos,
<stat. theb. 8.612> altera regnantem, profugum gemit altera fratrem,
<stat. theb. 8.613> bella ambae, gravis hinc miseri cunctatio voti:
<stat. theb. 8.614> nutat utroque timor, quemnam hoc certamine victum,
<stat. theb. 8.615> quem vicisse velint: tacite praeponderat exsul.
<stat. theb. 8.616> sic Pandioniae repetunt ubi fida volucres
<stat. theb. 8.617> hospitia atque larem bruma pulsante relictum,
<stat. theb. 8.618> stantque super nidos veterisque exordia fati
<stat. theb. 8.619> adnarrant tectis, it truncum ac flebile murmur;
<stat. theb. 8.620> verba putant, voxque illa tamen non dissona verbis,
<stat. theb. 8.621> atque ibi post lacrimas et longa silentia rursus
<stat. theb. 8.622> incohat Ismene: quisnam hic mortalibus error?
<stat. theb. 8.623> quae decepta fides? curam invigilare quieti
<stat. theb. 8.624> claraque per somnos animi simulacra reverti?
<stat. theb. 8.625> ecce ego, quae thalamos nec si pax alta maneret,
<stat. theb. 8.626> tractarem sensu â pudet heu! â conubia vidi
<stat. theb. 8.627> nocte, soror; sponsum unde mihi sopor attulit amens
<stat. theb. 8.628> vix notum visu? semel his in sedibus illum,
<stat. theb. 8.629> dum mea nescio quo spondentur foedera pacto,
<stat. theb. 8.630> respexi non sponte, soror, turbata repente
<stat. theb. 8.631> omnia cernebam, subitusque intercidit ignis,
<stat. theb. 8.632> meque sequebatur rabido clamore reposcens
<stat. theb. 8.633> mater Atyn. quaenam haec dubiae praesagia cladis?
<stat. theb. 8.634> nec timeo, dum tuta domus milesque recedat
<stat. theb. 8.635> Doricus et tumidos liceat componere fratres.â
<stat. theb. 8.636> Talia nectebant, subito cum pigra tumultu
<stat. theb. 8.637> expavit domus, et multo sudore receptus
<stat. theb. 8.638> fertur Atys, servans animam iam sanguine nullo,
<stat. theb. 8.639> cui manus in plaga, dependet languida cervix
<stat. theb. 8.640> exterior clipeo, crinesque a fronte supini.
<stat. theb. 8.641> prima videt caramque tremens Iocasta vocabat
<stat. theb. 8.642> Ismenen: namque hoc solum moribunda precatur
<stat. theb. 8.643> vox generi, solum hoc gelidis iam nomen inerrat
<stat. theb. 8.644> faucibus, exclamant famulae, tollebat in ora
<stat. theb. 8.645> virgo manus, tenuit saevus pudor; attamen ire
<stat. theb. 8.646> cogitur, indulget summum hoc Iocasta iacenti,
<stat. theb. 8.647> ostenditque offertque. quater iam morte sub ipsa
<stat. theb. 8.648> ad nomen visus defcctaque fortiter ora
<stat. theb. 8.649> sustulit; illam unam neglecto lumine caeli
<stat. theb. 8.650> aspicit et vultu non exsatiatur amato.
<stat. theb. 8.651> tunc quia nec genetrix iuxta positusque beata
<stat. theb. 8.652> morte pater, sponsae munus miserabile tradunt
<stat. theb. 8.653> declinare genas; ibi demum teste remoto
<stat. theb. 8.654> fassa pios gemitus lacrimasque in lumina fudit.
<stat. theb. 8.655> Dumque ea per Thebas, aliis serpentibus ardens
<stat. theb. 8.656> et face mutata bellum integrabat Enyo.
<stat. theb. 8.657> arma volunt, primos veluti modo comminus ictus
<stat. theb. 8.658> sustulerint omnisque etiamnum luceat ensis,
<stat. theb. 8.659> eminet Oenides, quamvis et harundine certa
<stat. theb. 8.660> Parthenopaeus agat, morientumque ora furenti
<stat. theb. 8.661> Hippomedon proculcet equo, Capaneaque pinus
<stat. theb. 8.662> iam procul Aoniis volet agnoscenda catervis:
<stat. theb. 8.663> Tydeos illa dies, illum fugiuntque tremuntque
<stat. theb. 8.664> clamantem: quo terga datis? licet ecce peremptos
<stat. theb. 8.665> ulcisci socios maestamque rependere noctem.
<stat. theb. 8.666> ille ego inexpletis solus qui caedibus hausi
<stat. theb. 8.667> quinquaginta animas: totidem, totidem heia gregatim
<stat. theb. 8.668> ferte manus! nulline patres, nulline iacentum
<stat. theb. 8.669> unanimi fratres? quae tanta oblivio luctus?
<stat. theb. 8.670> quam pudet Inachias contentum abiisse Mycenas!
<stat. theb. 8.671> hine super Thebis? haec robora regis? ubi autem
<stat. theb. 8.672> egregius dux ille mihi?â simul ordine laevo
<stat. theb. 8.673> ipsum exhortantem cuneos capitisque superbi
<stat. theb. 8.674> insignem fulgore videt; nec segnius ardens
<stat. theb. 8.675> occurrit, niveo quam flammiger ales olori
<stat. theb. 8.676> imminet et magna trepidum circumligat umbra.
<stat. theb. 8.677> tunc prior: Aoniae rex o iustissime gentis,
<stat. theb. 8.678> imus in arma palam tandemque ostendimus enses,
<stat. theb. 8.679> an noctem et solitas placet exspectare tenebras?â
<stat. theb. 8.680> ille nihil contra, sed stridula cornus in hostem
<stat. theb. 8.681> it referens mandata ducis, quam providus heros
<stat. theb. 8.682> iamiam in fine viae percussam obliquat, et ipse
<stat. theb. 8.683> telum ingens avide et quanto non ante lacerto
<stat. theb. 8.684> impulit: ibat atrox finem positura duello
<stat. theb. 8.685> lancea, convertere oculos utrimque faventes
<stat. theb. 8.686> Sidonii Graique dei; crudelis Erinys
<stat. theb. 8.687> obstat et infando differt Eteoclea fratri:
<stat. theb. 8.688> cuspis in armigerum Phlegyan peccavit, ibi ingens
<stat. theb. 8.689> pugna virum, stricto nam saevior inruit ense
<stat. theb. 8.690> Aetolus, retroque datum Thebana tegebant
<stat. theb. 8.691> arma ducem, sic densa lupum iam nocte sub atra
<stat. theb. 8.692> arcet ab adprenso pastorum turba iuvenco;
<stat. theb. 8.693> improbus erigitur contra, nec cura vetantes
<stat. theb. 8.694> impetere: illum, illum, semel in quem venerat, urget.
<stat. theb. 8.695> non secus obiectas acies turbamque minorem
<stat. theb. 8.696> dissimulat transitque manu; tamen ora Thoantis,
<stat. theb. 8.697> pectora Deilochi, Clonii latus, ilia torvi
<stat. theb. 8.698> perforat Hippotadae; truncis sua membra remittit
<stat. theb. 8.699> interdum galeasque rotat per nubila plenas.
<stat. theb. 8.700> et iam corporibus sese spoliisque cadentum
<stat. theb. 8.701> clauserat; unum acies circum consumitur, unum
<stat. theb. 8.702> omnia tela vovent: summis haec ossibus haerent,
<stat. theb. 8.703> pars frustrata cadunt, partem Tritonia vellit,
<stat. theb. 8.704> multa rigent clipeo, densis iam consitus hastis
<stat. theb. 8.705> ferratum quatit umbo nemus, tergoque fatiscit
<stat. theb. 8.706> atque umeris gentilis aper; nusquam ardua coni
<stat. theb. 8.707> gloria, quique apicem torvae Gradivus habebat
<stat. theb. 8.708> cassidis, haud laetum domino ruit omen: inusta
<stat. theb. 8.709> temporibus nuda aera sedent, circumque sonori
<stat. theb. 8.710> vertice percusso volvuntur in arma molares.
<stat. theb. 8.711> iam cruor in galea, iam saucia proluit ater
<stat. theb. 8.712> pectora permixtus sudore et sanguine torrens,
<stat. theb. 8.713> respicit hortantes socios et Pallada fidam,
<stat. theb. 8.714> longius opposita celantem lumina parma:
<stat. theb. 8.715> ibat enim magnum lacrimis inflectere patrem.
<stat. theb. 8.716> Ecce secat zephyros ingentem fraxinus iram
<stat. theb. 8.717> fortunamque ferens, teli non eminet auctor:
<stat. theb. 8.718> Astacides Melanippus erat, nec prodidit ipse,
<stat. theb. 8.719> et vellet latuisse manum, sed gaudia turmae
<stat. theb. 8.720> monstrabant trepidum; nam flexus in ilia Tydeus
<stat. theb. 8.721> submissum latus et clipei laxaverat orbem.
<stat. theb. 8.722> clamorem Aonii miscent gemitumque Pelasgi,
<stat. theb. 8.723> obiectantque manus indignantemque tuentur.
<stat. theb. 8.724> ille per oppositos longe rimatus amarum
<stat. theb. 8.725> Astaciden, totis animae se cogit in ictum
<stat. theb. 8.726> relliquiis telumque iacit, quod proximus Hopleus
<stat. theb. 8.727> praebuerat: perit expressus conamine sanguis,
<stat. theb. 8.728> tunc tristes socii cupidum bellare â quis ardor! â
<stat. theb. 8.729> et poscentem hastas mediaque in morte negantem
<stat. theb. 8.730> exspirare trahunt, summique in margine campi
<stat. theb. 8.731> effultum gemina latera inclinantia parma
<stat. theb. 8.732> ponunt, ac saevi rediturum ad proelia Martis
<stat. theb. 8.733> promittunt flentes, sed et ipse recedere caelum
<stat. theb. 8.734> ingentesque animos extremo frigore labi
<stat. theb. 8.735> sensit, et innixus terrae miseresciteâ clamat,
<stat. theb. 8.736> Inachidae: non ossa precor referantur ut Argos
<stat. theb. 8.737> Aetolumve larem; nec enim mihi cura supremi
<stat. theb. 8.738> funeris: odi artus fragilemque hunc corporis usum,
<stat. theb. 8.739> desertorem animi, caput, o caput, o mihi si quis
<stat. theb. 8.740> adportet, Melanippe, tuum! nam volveris arvis,
<stat. theb. 8.741> fido equidem, nec me virtus suprema fefellit,
<stat. theb. 8.742> i, precor, Atrei si quid tibi sanguinis umquam,
<stat. theb. 8.743> Hippomedon, vade, o primis puer inclyte bellis
<stat. theb. 8.744> Arcas, et Argolicae Capaneu iam maxime turmae.â
<stat. theb. 8.745> Moti omnes, sed primus abit primusque repertum
<stat. theb. 8.746> Astaciden medio Capaneus e pulvere tollit
<stat. theb. 8.747> spirantem laevaque super cervice reportat,
<stat. theb. 8.748> terga cruentantem concussi vulneris unda:
<stat. theb. 8.749> qualis ab Arcadio rediit Tirynthius antro
<stat. theb. 8.750> captivumque suem clamantibus intulit Argis.
<stat. theb. 8.751> Erigitur Tydeus voltuque occurrit et amens
<stat. theb. 8.752> laetitiaque iraque, ut singultantia vidit
<stat. theb. 8.753> ora trahique oculos seseque adgnovit in illo,
<stat. theb. 8.754> imperat abscisum porgi, laevaque receptum
<stat. theb. 8.755> spectat atrox hostile caput, gliscitque tepentis
<stat. theb. 8.756> lumina torva videns et adhuc dubitantia figi.
<stat. theb. 8.757> infelix contentus erat: plus exigit ultrix
<stat. theb. 8.758> Tisiphone; iamque inflexo Tritonia patre
<stat. theb. 8.759> venerat et misero decus immortale ferebat,
<stat. theb. 8.760> atque illum effracti perfusum tabe cerebri
<stat. theb. 8.761> aspicit et vivo scelerantem sanguine fauces â
<stat. theb. 8.762> nec comites auferre valent â : stetit aspera Gorgon
<stat. theb. 8.763> crinibus emissis rectique 'ante ora cerastae
<stat. theb. 8.764> velavere deam; fugit aversata iacentem,
<stat. theb. 8.765> nec prius astra subit, quam mystica lampas et insons
<stat. theb. 8.766> Elisos multa purgavit lumina lympha.
