<stat. theb. 11.1> Postquam magnanimus furias virtutis iniquae
<stat. theb. 11.2> consumpsit Capaneus exspiravitque receptum
<stat. theb. 11.3> fulmen, et ad terras longe comitata cadentem
<stat. theb. 11.4> signavit muros ultricis semita flammae:
<stat. theb. 11.5> componit dextra victor concussa plagarum
<stat. theb. 11.6> Iuppiter et vultu caelumque diemque reducit.
<stat. theb. 11.7> gratantur superi, Phlegrae ceu fessus anhelet
<stat. theb. 11.8> proelia et Encelado fumantem impresserit Aetnen.
<stat. theb. 11.9> ille iacet lacerae complexus fragmina turris,
<stat. theb. 11.10> torvus adhuc visu memorandaque facta relinquens
<stat. theb. 11.11> gentibus atque ipsi non inlaudata Tonanti.
<stat. theb. 11.12> quantus Apollineae temerator matris Averno
<stat. theb. 11.13> tenditur; ipsae horrent, si quando pectore ab alto
<stat. theb. 11.14> emergunt, volucres immensaque membra iacentis
<stat. theb. 11.15> spectant, dum miserae crescunt in pabula fibrae:
<stat. theb. 11.16> sic gravat iniectus terras hostiliaque urit
<stat. theb. 11.17> arva et anhelantem caelesti sulpure campum,
<stat. theb. 11.18> respirant Thebae, templisque iacentia surgunt
<stat. theb. 11.19> agmina; iam finis votis finisque supremis
<stat. theb. 11.20> planctibus, et natos ausae deponere matres.
<stat. theb. 11.21> At vaga palantes campo fuga volvit Achivos.
<stat. theb. 11.22> nec iam hostes turmae aut ferrum mortale timetur:
<stat. theb. 11.23> omnibus ante oculos irae Iovis, omnibus ardent
<stat. theb. 11.24> arma metu galeaeque tonant, visusque paventes
<stat. theb. 11.25> ipse sequi et profugis opponere Iuppiter ignes.
<stat. theb. 11.26> instat Agenoreus miles caelique tumultu
<stat. theb. 11.27> utitur: indomitos ut cum Massyla per arva
<stat. theb. 11.28> armenti reges magno leo fregit hiatu
<stat. theb. 11.29> et contentus abit; rauci tunc comminus ursi,
<stat. theb. 11.30> tunc avidi venere lupi, rabieque remissa
<stat. theb. 11.31> lambunt degeneres alienae vulnera praedae.
<stat. theb. 11.32> hinc premit Eurymedon, cui rusticus horror in armis,
<stat. theb. 11.33> rustica tela manu, patriumque agitare tumultus:
<stat. theb. 11.34> Pan illi genitor; tener hinc conatibus annos
<stat. theb. 11.35> egreditur iuvenemque patrem puer aequat Alatreus:
<stat. theb. 11.36> felices ambo, sed fortunatior ille,
<stat. theb. 11.37> quem genuisse iuvat; nec iam dignoscere promptum,
<stat. theb. 11.38> quae magis arma sonent, quo plus eat hasta lacerto.
<stat. theb. 11.39> Artatur denso fugientum examine vallum,
<stat. theb. 11.40> quas volvis, Gradive, vices? modo moenia Cadmi
<stat. theb. 11.41> scandebant: sua nunc defendunt tecta Pelasgi!
<stat. theb. 11.42> ceu redeunt nubes, ceu circumflantibus austris
<stat. theb. 11.43> alternus procumbit ager, ceu gurgite cano
<stat. theb. 11.44> nunc retegit bibulas, nunc induit aestus harenas.
<stat. theb. 11.45> exspirat late pubes Tirynthia, alumni
<stat. theb. 11.46> exuvias imitata dei; trux maeret ab astris
<stat. theb. 11.47> Amphitryoniades Nemeaea in sanguine terga
<stat. theb. 11.48> et similes ramos similesque videre pharetras.
<stat. theb. 11.49> stabat in Argolicae ferrato culmine turris
<stat. theb. 11.50> egregius lituo dextri Mavortis Enyeus
<stat. theb. 11.51> hortator; sed tunc miseris dabat utile signum
<stat. theb. 11.52> suadebatque fugam et tutos in castra receptus:
<stat. theb. 11.53> cum subitum obliquo descendit ab aere vulnus,
<stat. theb. 11.54> urgentisque sonum laeva manus aure retenta est,
<stat. theb. 11.55> sicut erat; fugit in vacuas iam spiritus auras,
<stat. theb. 11.56> iam gelida ora tacent, carmen tuba sola peregit.
<stat. theb. 11.57> Iamque potens scelerum geminaeque exercita gentis
<stat. theb. 11.58> sanguine Tisiphone fraterna eludere quaerit
<stat. theb. 11.59> bella acie 2: nec se tanta in certamina fidit
<stat. theb. 11.60> sufficere, inferna comitem ni sede Megaeram
<stat. theb. 11.61> et consanguineos in proelia suscitet angues,
<stat. theb. 11.62> ergo procul vacua concedit valle solumque
<stat. theb. 11.63> ense fodit Stygio terraeque immurmurat absens
<stat. theb. 11.64> nomen et â Elysiis signum indubitabile regnis â
<stat. theb. 11.65> crinalem attollit longo stridore cerasten:
<stat. theb. 11.66> caeruleae dux ille comae, quo protinus omnis
<stat. theb. 11.67> horruit audito tellus pontusque polusque,
<stat. theb. 11.68> et pater Aetnaeos iterum respexit ad ignes,
<stat. theb. 11.69> accipit illa sonum; stabat tunc forte parenti
<stat. theb. 11.70> proxima, dum coetu Capaneus laudatur ab omni
<stat. theb. 11.71> Ditis et insignem Stygiis fovet amnibus umbram,
<stat. theb. 11.72> protinus abrupta terrarum mole sub astris
<stat. theb. 11.73> constitit, exsultant manes, quantumque profundae
<stat. theb. 11.74> rarescunt tenebrae, tantum de luce recessit,
<stat. theb. 11.75> excipit atra soror dextraeque innexa profatur:
<stat. theb. 11.76> hac, germana, tenus Stygii metuenda parentis
<stat. theb. 11.77> imperia et iussos potui tolerare furores,
<stat. theb. 11.78> sola super terras hostiaque obvia mundo,
<stat. theb. 11.79> dum vos Elysium et faciles compescitis umbras.
<stat. theb. 11.80> nec pretium deforme morae cassique labores:
<stat. theb. 11.81> hoc quodcumque madent campi, quod sanguine fumant i
<stat. theb. 11.82> stagna, quod innumero Lethaea examine gaudet
<stat. theb. 11.83> ripa, meae vires, mea laeta insignia, sed quid
<stat. theb. 11.84> haec ego? Mars habeat, volgataque iactet Enyo.
<stat. theb. 11.85> vidisti â Stygiis certe manifestus in umbris â
<stat. theb. 11.86> sanguine foedatum rictus atroque madentem
<stat. theb. 11.87> ora ducem tabo: miseri insatiabilis edit
<stat. theb. 11.88> me tradente caput, modo nempe horrendus ab astris
<stat. theb. 11.89> descendit vos usque fragor: me sacra premebat
<stat. theb. 11.90> tempestas, ego mixta viri furialibus armis
<stat. theb. 11.91> bella deum et magnas videbam fulminis iras.
<stat. theb. 11.92> sed iam â effabor enim â longo sudore fatiscunt
<stat. theb. 11.93> corda, soror, tardaeque manus; hebet infera caelo
<stat. theb. 11.94> taxus et insuetos angues nimia astra soporant.
<stat. theb. 11.95> tu, cui totus adhuc furor exsultantque recentes
<stat. theb. 11.96> Cocyti de fonte comae, da iungere vires,
<stat. theb. 11.97> non solitas acies nec Martia bella paramus,
<stat. theb. 11.98> sed fratrum â licet alma Fides Pietasque repugnent,
<stat. theb. 11.99> vincentur â fratrum stringendi comminus enses,
<stat. theb. 11.100> grande opus! ipsae odiis, ipsae discordibus armis
<stat. theb. 11.101> aptemur. quid lenta venis? agedum elige, cuius
<stat. theb. 11.102> signa feras, ambo faciles nostrique; sed anceps
<stat. theb. 11.103> volgus et adfatus matris blandamque precatu
<stat. theb. 11.104> Antigonen timeo, paulum ne nostra retardent
<stat. theb. 11.105> consilia, ipse etiam, qui nos lassare precando
<stat. theb. 11.106> suetus et ultrices oculorum exposcere Diras,
<stat. theb. 11.107> iam pater est: coetu fertur iam solus ab omni
<stat. theb. 11.108> flere sibi. atque adeo moror ipsa inrumpere Thebas
<stat. theb. 11.109> adsuetumque larem, tibi pareat impius exsul,
<stat. theb. 11.110> Argolicumque impelle nefas; neu mitis Adrastus
<stat. theb. 11.111> praevaleat plebesque, cave, Lernaea moretur,
<stat. theb. 11.112> vade, et in alternas inimica revertere pugnas.â
<stat. theb. 11.113> Talia partitae diversum abiere sorores:
<stat. theb. 11.114> ut Notus et Boreas gemino de cardine mundi,
<stat. theb. 11.115> hic nive Rhipaea, Libycis hic pastus harenis,
<stat. theb. 11.116> bella cient: clamant amnes, freta, nubila, silvae,
<stat. theb. 11.117> iamque patent strages; plangunt sua damna coloni,
<stat. theb. 11.118> et tamen oppressos miserantur in aequore nautas,
<stat. theb. 11.119> illas ut summo vidit pater altus Olympo
<stat. theb. 11.120> incestare diem, trepidumque Hyperionis orbem
<stat. theb. 11.121> subfundi maculis, torvo sic incohat ore:
<stat. theb. 11.122> vidimus armiferos, quo fas erat usque, furores,
<stat. theb. 11.123> caelicolae, licitasque acies, etsi impia bella
<stat. theb. 11.124> unus init aususque mea procumbere dextra,
<stat. theb. 11.125> nunc par infandum miserisque incognita terris
<stat. theb. 11.126> pugna subest: auferte oculos! absentibus ausint
<stat. theb. 11.127> ista deis lateantque Iovem; sat funera mensae
<stat. theb. 11.128> Tantaleae et sontes vidisse Lycaonis aras
<stat. theb. 11.129> et festina polo ducentes astra Mycenas.
<stat. theb. 11.130> nunc etiam turbanda dies: mala nubila, tellus,
<stat. theb. 11.131> accipe, secedantque poli: stat parcere mundo
<stat. theb. 11.132> caelitibusque meis; saltem ne virginis almae
<stat. theb. 11.133> sidera, Ledaei videant neu talia fratres.â
<stat. theb. 11.134> sic pater omnipotens, visusque nocentibus arvis
<stat. theb. 11.135> abstulit, et dulci terrae caruere sereno.
<stat. theb. 11.136> Iamque per Argolicas Erebo sata virgo cohortis
<stat. theb. 11.137> vestigat Polynicis iter portisque sub ipsis
<stat. theb. 11.138> invenit, incertum leto tot iniqua fugane
<stat. theb. 11.139> exeat, et dubios turbarant omina sensus:
<stat. theb. 11.140> viderat, obseura vallum dum nocte pererrat
<stat. theb. 11.141> aeger consilii curisque novissima volvens,
<stat. theb. 11.142> coniugis Argiae laceram cum lampade maesta
<stat. theb. 11.143> effigiem â sunt monstra deum, sic ire parabat,
<stat. theb. 11.144> has latura viro taedas erat! â : ergo roganti,
<stat. theb. 11.145> quae via quisve dolor, cur maesta insignia, tantum
<stat. theb. 11.146> fleverat atque manu tacitos averterat ignes,
<stat. theb. 11.147> scit mentem vidisse nefas; etenim unde Mycenis
<stat. theb. 11.148> adforet et vallum coniunx inopina subiret?
<stat. theb. 11.149> sed fati monitus vicinaque funera sentit,
<stat. theb. 11.150> ac sentire timet, eum vero Acherontis aperti
<stat. theb. 11.151> Dira ter admoto tetigit thoraca flagello,
<stat. theb. 11.152> ardet inops animi, nee tam considere regno,
<stat. theb. 11.153> quam scelus et caedem et perfossi in sanguine fratris
<stat. theb. 11.154> exspirare cupit, subitusque adfatur Adrastum:
<stat. theb. 11.155> sera quidem, extremus socium gentisque superstes
<stat. theb. 11.156> Argolicae, consulta, pater, iam rebus in artis
<stat. theb. 11.157> adgredior; tunc tempus erat, cum sanguis Achivum
<stat. theb. 11.158> integer, ire ultro propriamque capessere pugnam,
<stat. theb. 11.159> non plebis Danaae florem regumque verendas
<stat. theb. 11.160> obiectare animas, ut lamentabile tantis
<stat. theb. 11.161> urbibus induerem capiti decus, aspera quando
<stat. theb. 11.162> praeteriit virtus, nunc saltem exsolvere fas sit,
<stat. theb. 11.163> quae merui, scis namque, socer, licet alta recondas
<stat. theb. 11.164> volnera et adflictum generi vereare pudorem:
<stat. theb. 11.165> ille ego sum, qui te pacem et pia iura regentem â
<stat. theb. 11.166> infelix utinamque aliis datus urbibus hospes! â
<stat. theb. 11.167> extorrem patria regnoque â sed exige tandem
<stat. theb. 11.168> supplicium: fratrem suprema in bella â quid horres?
<stat. theb. 11.169> decretum est fixumque â voco; desiste morari,
<stat. theb. 11.170> nec poteris, non si atra parens miseraeque sorores
<stat. theb. 11.171> in media arma cadant, non si ipse ad bella ruenti
<stat. theb. 11.172> obstet et exstinctos galeae pater ingerat orbes,
<stat. theb. 11.173> deficiam, anne bibam superest quodcumque cruoris
<stat. theb. 11.174> Inachii et vestris etiamnum mortibus utar?
<stat. theb. 11.175> vidi ego me propter ruptos telluris hiatus,
<stat. theb. 11.176> nec subii; vidi exanimum fecique nocentem
<stat. theb. 11.177> Tydea; me Tegea regem indefensa reposcit,
<stat. theb. 11.178> orbaque Parrhasiis ululat mihi mater in antris,
<stat. theb. 11.179> ipse nec Ismeni ripas, dum stagna cruentat
<stat. theb. 11.180> Hippomedon, Tyrias potui nec scandere turres,
<stat. theb. 11.181> dum tonat, et tecum, Capaneu, miscere furores,
<stat. theb. 11.182> quis tantus pro luce timor? sed digna rependam.
<stat. theb. 11.183> conveniant ubi quaeque nurus matresque Pelasgae
<stat. theb. 11.184> longaevique patres, quorum tot gaudia carpsi
<stat. theb. 11.185> orbavique domos: fratri concurro, quid ultra est?
<stat. theb. 11.186> spectent et votis victorem Eteoclea poscant.
<stat. theb. 11.187> iamque vale, coniunx, dulcesque valete Mycenae!
<stat. theb. 11.188> at tu, care socer â nec enim omnis culpa malorum
<stat. theb. 11.189> me penes, et superi mecum Parcaeque nocentes â ,
<stat. theb. 11.190> sis lenis cineri, meque haec post proelia raptum
<stat. theb. 11.191> alitibus fratrique tegas urnamque reportes
<stat. theb. 11.192> â hoc tantum â et natae melius conubia iungas.â
<stat. theb. 11.193> Ibant in lacrimas, veluti cum vere reverso
<stat. theb. 11.194> Bistoniae tepuere nives, submittitur ingens
<stat. theb. 11.195> Haemus et angustos Rhodope descendit in amnes,
<stat. theb. 11.196> coeperat et leni senior mulcere furentem
<stat. theb. 11.197> adloquio: scidit orsa novo terrore cruenta
<stat. theb. 11.198> Eumenis, alipedemque citum fataliaque arma
<stat. theb. 11.199> protinus, Inachii voltus expressa Pherecli,
<stat. theb. 11.200> obtulit ac fidas exclusit casside voces.
<stat. theb. 11.201> ac super haec: abrumpe moras, celeremus! et illum
<stat. theb. 11.202> adventare ferunt portis.â sic omnia vicit,
<stat. theb. 11.203> conreptumque iniecit equo; volat aequore aperto
<stat. theb. 11.204> pallidus instantemque deae circumspicit umbram.
<stat. theb. 11.205> Sacra Iovi merito Tyrius pro fulmine ductor
<stat. theb. 11.206> nequiquam Danaos ratus exarmasse ferebat,
<stat. theb. 11.207> nec pater aetherius divomque has ullus ad aras,
<stat. theb. 11.208> sed mala Tisiphone trepidis inserta ministris
<stat. theb. 11.209> adstat et inferno praevertit vota Tonanti.
<stat. theb. 11.210> summe deum, tibi namque meae primordia Thebae â
<stat. theb. 11.211> liveat infandum licet Argos et aspera Iuno â
<stat. theb. 11.212> debent, Sidonios ex quo per litora raptor
<stat. theb. 11.213> turbasti thiasos, dignatus virgine nostra
<stat. theb. 11.214> terga premi et placidas falsum mugire per undas!
<stat. theb. 11.215> nec te vana fides iterum Cadmeia adeptum
<stat. theb. 11.216> conubia et Tyrios nimium inrupisse penates:
<stat. theb. 11.217> tandem, inquam, soceros dilectaque moenia gratus
<stat. theb. 11.218> respicis adsertorque tonas; ceu regia caeli
<stat. theb. 11.219> adtemptata tui, sic te pro turribus altis
<stat. theb. 11.220> vidimus urgentem nubes, laetique benignum
<stat. theb. 11.221> fulmen et auditos proavis adgnoscimus ignes,
<stat. theb. 11.222> accipe nunc pecudes et magni turis acervos
<stat. theb. 11.223> votivumque marem; dignas sed pendere grates
<stat. theb. 11.224> haud mortale opus est; certent tibi reddere Bacchus
<stat. theb. 11.225> noster et Alcides, illis haec moenia servas.â
<stat. theb. 11.226> dixerat: ast illi niger ignis in ora genasque
<stat. theb. 11.227> prosiluit raptumque comis diadema cremavit.
<stat. theb. 11.228> tunc ferus ante ictum spumis delubra cruentat
<stat. theb. 11.229> taurus et obstantum mediis e coetibus exit
<stat. theb. 11.230> turbidus insanoque ferens altaria cornu.
<stat. theb. 11.231> diffugiunt famuli, et regem solatur haruspex,
<stat. theb. 11.232> ipse instaurari sacrum male fortis agique
<stat. theb. 11.233> imperat, et magnos ficto premit ore timores,
<stat. theb. 11.234> qualis ubi implicitum Tirynthius ossibus ignem
<stat. theb. 11.235> sensit et Oetaeas membris accedere vestes,
<stat. theb. 11.236> vota incepta tamen libataque tura ferebat
<stat. theb. 11.237> durus adhuc patiensque mali; mox grande coactus
<stat. theb. 11.238> ingemuit, victorque furit per viscera Nessus.
<stat. theb. 11.239> Nuntius exanimi suspensus pectora cursu
<stat. theb. 11.240> Aepytus ad regem portae statione relicta
<stat. theb. 11.241> tendit et haec trepido vix intellectus anhelat:
<stat. theb. 11.242> rumpe pios cultus intempestivaque, rector,
<stat. theb. 11.243> sacra deum: frater muris circum omnibus instat
<stat. theb. 11.244> portarumque moras frenis adsultat et hastis,
<stat. theb. 11.245> nomine te crebro, te solum in proelia poscens.â
<stat. theb. 11.246> flent maesti retro comites, et uterque loquenti
<stat. theb. 11.247> adgemit et pulsis exercitus obstrepit armis,
<stat. theb. 11.248> ille vocat: nunc tempus erat, sator optime divom!
<stat. theb. 11.249> quid meruit Capaneus?â turbatus inhorruit altis
<stat. theb. 11.250> rex odiis, mediaque tamen gavisus in ira est.
<stat. theb. 11.251> sic ubi regnator post exsulis otia tauri
<stat. theb. 11.252> mugitum hostilem summa tulit aure iuvencus
<stat. theb. 11.253> adgnovitque minas, magna stat fervidus ira
<stat. theb. 11.254> ante gregem spumisque animos ardentibus efflat,
<stat. theb. 11.255> nunc pede torvus humum, nunc cornibus aera findens;
<stat. theb. 11.256> horret ager, trepidaeque exspectant proelia valles.
<stat. theb. 11.257> Nec desunt regni comites: sine, moenia pulset
<stat. theb. 11.258> inritus.â ille autem fractis huc audeat usque
<stat. theb. 11.259> viribus?â hic miseris furor est instare periclo,
<stat. theb. 11.260> nec librare metus et tuta odisse.â resiste
<stat. theb. 11.261> hic fretus solio, nos propulsabimus hostem,
<stat. theb. 11.262> nos bellare iube.â sic proxima turba, sed ardens
<stat. theb. 11.263> ecce aderat luctu dicturusque omnia belli
<stat. theb. 11.264> libertate Creon: urit fera corda Menoeceus;
<stat. theb. 11.265> nulla patri requies, illum quaeritque tenetque;
<stat. theb. 11.266> illum sanguineos proflantem pectore rivos
<stat. theb. 11.267> aspicit et saeva semper de turre cadentem.
<stat. theb. 11.268> ut dubium et pugnas cunctantem Eteoclea vidit:
<stat. theb. 11.269> ibis,â ait, neque te ulterius fratremque ducemque,
<stat. theb. 11.270> pessime, funeribus patriae lacrimisque potentem,
<stat. theb. 11.271> Eumenidum bellique reum, patiemur inulti.
<stat. theb. 11.272> sat tua non aequis luimus periuria divis.
<stat. theb. 11.273> urbem armis opibusque gravem et modo civibus artam,
<stat. theb. 11.274> ceu caelo deiecta lues inimicave tellus,
<stat. theb. 11.275> hausisti vacuamque tamen sublimis obumbras?
<stat. theb. 11.276> deest tibi servitio plebes: hos ignis egentes
<stat. theb. 11.277> fert humus, hos pelago patrius iam detulit amnis;
<stat. theb. 11.278> hi quaerunt artus, illi anxia vulnera curant,
<stat. theb. 11.279> redde agedum miseris fratres natosque patresque,
<stat. theb. 11.280> redde arvis domibusque viros! ubi maximus Hypseus
<stat. theb. 11.281> finitimusque Dryas, ubi Phocidos arma sonorae
<stat. theb. 11.282> Euboicique duces? illos tamen aequa duelli
<stat. theb. 11.283> fors tulit ad manes: at tu, pudet! hostia regni,
<stat. theb. 11.284> hostia, nate, iaces, ceu mutus et e grege sanguis,
<stat. theb. 11.285> ei mihi! primitiis ararum et rite nefasto
<stat. theb. 11.286> libatus iussusque mori: et cunctabitur ultra
<stat. theb. 11.287> iste nec adverso nunc saltem Marte vocatus
<stat. theb. 11.288> stabit? an in pugnas alium iubet ire profanus
<stat. theb. 11.289> Tiresias iterumque meos oracula nectit
<stat. theb. 11.290> in gemitus? quid enim misero super unicus Haemon?
<stat. theb. 11.291> ille iube subeat, tuque hinc spectator ab alta
<stat. theb. 11.292> turre sede! quid saeva fremis famulamque cohortem
<stat. theb. 11.293> respectas? hi te ire volunt, hi pendere poenas;
<stat. theb. 11.294> ipsa etiam genetrix ipsaeque odere sorores.
<stat. theb. 11.295> in te ardens frater ferrum mortemque minatur
<stat. theb. 11.296> saevaque portarum convenit claustra, nec audis
<stat. theb. 11.297> 1?â Sic pater infrendens, miseraque exaestuat ira.
<stat. theb. 11.298> ille sub haec non fallis,â ait, nec te inclyta nati
<stat. theb. 11.299> fata movent: canere illa patrem et iactare decebat,
<stat. theb. 11.300> sed spes sub lacrimis, spes atque occulta cupido
<stat. theb. 11.301> his latet: insano praetendis funera voto,
<stat. theb. 11.302> meque premis frustra vacuae ceu proximus aulae,
<stat. theb. 11.303> non ita Sidoniam Fortuna reliquerit urbem,
<stat. theb. 11.304> in te ut sceptra cadant, tanto indignissime nato.
<stat. theb. 11.305> nec mihi difficilis praesens vindicta; sed arma,
<stat. theb. 11.306> arma prius, famuli! coeant in proelia fratres,
<stat. theb. 11.307> vult gemitus lenire Creon: lucrare furorem;
<stat. theb. 11.308> victori mihi cuncta lues.â sic iurgia paulum
<stat. theb. 11.309> distulit atque ensem, quem iam dabat ira, repressit.
<stat. theb. 11.310> ictus ut incerto pastoris vulnere serpens
<stat. theb. 11.311> erigitur gyro longumque e corpore toto
<stat. theb. 11.312> virus in ora legit; paulum si devius hostis
<stat. theb. 11.313> torsit iter, cecidere minae tumefactaque frustra
<stat. theb. 11.314> colla sedent, irasque sui bibit ipse veneni.
<stat. theb. 11.315> At genetrix primam funestae sortis ut amens
<stat. theb. 11.316> expavit famam â nec tarde credidit â ibat
<stat. theb. 11.317> scissa comam voltusque et pectore nuda cruento,
<stat. theb. 11.318> non sexus decorisve memor: Pentheia qualis
<stat. theb. 11.319> mater ad insani scandebat culmina montis,
<stat. theb. 11.320> promissum saevo caput adlatura Lyaeo.
<stat. theb. 11.321> non comites, non ferre piae vestigia natae
<stat. theb. 11.322> aeque valent: tantum miserae dolor ultimus addit
<stat. theb. 11.323> robur, et exsangues crudescunt luctibus anni.
<stat. theb. 11.324> iamque decus galeae, iam spicula saeva ligabat
<stat. theb. 11.325> ductor et ad lituos hilarem intrepidumque tubarum
<stat. theb. 11.326> prospiciebat equum, subito cum apparuit ingens
<stat. theb. 11.327> mater, et ipse metu famulumque expalluit omnis
<stat. theb. 11.328> coetus, et oblatam retro dedit armiger hastam.
<stat. theb. 11.329> quis furor? unde iterum regni integrata resurgit
<stat. theb. 11.330> Eumenis? ipsi etiam post omnia, comminus ipsi
<stat. theb. 11.331> stabitis? usque adeo geminas duxisse cohortes
<stat. theb. 11.332> et facinus mandasse parum est? quo deinde redibit
<stat. theb. 11.333> victor? in hosne sinus? o diri coniugis olim
<stat. theb. 11.334> felices tenebrae! datis, improba lumina, poenas,
<stat. theb. 11.335> haec spectanda dies? quo, saeve, minantia flectis
<stat. theb. 11.336> ora? quid alternus voltus pallorque ruborque
<stat. theb. 11.337> mutat, et obnixi frangunt mala murmura dentes?
<stat. theb. 11.338> me miseram, vinces! prius haec tamen arma necesse est
<stat. theb. 11.339> experiare domi: stabo ipso in limine portae
<stat. theb. 11.340> auspicium infelix scelerumque immanis imago.
<stat. theb. 11.341> haec tibi canities, haec sunt calcanda, nefande,
<stat. theb. 11.342> ubera, perque uterum sonipes hic matris agendus,
<stat. theb. 11.343> parce: quid oppositam capulo parmaque repellis?
<stat. theb. 11.344> non ego te contra Stygiis feralia sanxi
<stat. theb. 11.345> vota deis, caeco nec Erinyas ore rogavi.
<stat. theb. 11.346> exaudi miseram: genetrix te, saeve, precatur,
<stat. theb. 11.347> non pater; adde moram sceleri et metire, quod audes,
<stat. theb. 11.348> sed pulsat muros germanus et impia contra
<stat. theb. 11.349> bella ciet. non mater enim, non obstat eunti
<stat. theb. 11.350> ulla soror; te cuncta rogant, hic plangimus omnes,
<stat. theb. 11.351> ast ibi vix unus pugnas dissuadet Adrastus,
<stat. theb. 11.352> aut fortasse iubet: tu limina avita deosque
<stat. theb. 11.353> linquis et a nostris in fratrem amplexibus exis?â
<stat. theb. 11.354> At parte ex alia taeitos obstante tumultu
<stat. theb. 11.355> Antigone furata gradus â nee easta retardat
<stat. theb. 11.356> virginitas â volat Ogygii fastigia muri
<stat. theb. 11.357> exsuperare furens; senior comes haeret eunti
<stat. theb. 11.358> Actor, et hic summas non duraturus ad arces,
<stat. theb. 11.359> utque procul visis paulum dubitavit in armis,
<stat. theb. 11.360> adgnovitque â nefas! â iaculis et voce superba
<stat. theb. 11.361> tecta incessentem, magno prius omnia planetu
<stat. theb. 11.362> implet et ex muris ceu descensura profatur:
<stat. theb. 11.363> comprime tela manu paulumque hancrespice turrem,
<stat. theb. 11.364> frater, et horrentes refer in mea lumina cristas i
<stat. theb. 11.365> agnoscisne hostes? sic annua pacta fidemque
<stat. theb. 11.366> poscimus? hi questus, haec est bona causa modesti
<stat. theb. 11.367> exsulis? Argolicos per te, germane, penates â
<stat. theb. 11.368> nam Tyriis iam nullus honos â per si quid in illa
<stat. theb. 11.369> dulce domo, submitte animos: en utraque gentis
<stat. theb. 11.370> turba rogant ambaeque acies; rogat illa suorum
<stat. theb. 11.371> Antigone devota malis suspectaque regi,
<stat. theb. 11.372> et tantum tua, dure, soror, saltem ora trucesque
<stat. theb. 11.373> solve genas; liceat voltus fortasse supremum
<stat. theb. 11.374> noscere dilectos et ad haec lamenta videre,
<stat. theb. 11.375> anne fleas, illum gemitu iam supplice mater
<stat. theb. 11.376> frangit et exsertum dimittere dicitur ensem:
<stat. theb. 11.377> tu mihi fortis adhuc? mihi, quae tua nocte dieque
<stat. theb. 11.378> exsilia erroresque fleo, iamiamque tumentem
<stat. theb. 11.379> placavi tibi saepe patrem? quid crimine solvis
<stat. theb. 11.380> germanum? nempe ille fidem et stata foedera rupit,
<stat. theb. 11.381> ille nocens saevusque suis; tamen ecce vocatus
<stat. theb. 11.382> non venit.â his paulum furor elanguescere dictis
<stat. theb. 11.383> coeperat, obstreperet quamquam atque obstaret Erinys;
<stat. theb. 11.384> iam submissa manus, lente iam flectit habenas,
<stat. theb. 11.385> iam tacet; erumpunt gemitus, lacrimasque fatetur
<stat. theb. 11.386> cassis; hebent irae, pariterque et abire nocentem
<stat. theb. 11.387> et venisse pudet: subito cum matre repulsa
<stat. theb. 11.388> Eumenis eiecit fractis Eteoclea portis
<stat. theb. 11.389> clamantem: venio solumque, quod ante vocasti,
<stat. theb. 11.390> invideo; ne incesse moras, gravis arma tenebat
<stat. theb. 11.391> mater; io patria, o regum incertissima tellus,
<stat. theb. 11.392> nunc certe victoris eris!â nec mitior ille
<stat. theb. 11.393> tandemâ inquit, scis, saeve, fidem et descendis in aequum?
<stat. theb. 11.394> o mihi nunc primum longo post tempore, frater,
<stat. theb. 11.395> congredere: hae leges, haec foedera sola supersunt.â
<stat. theb. 11.396> sic hostile tuens fratrem; namque uritur alto
<stat. theb. 11.397> corde, quod innumeri comites, quod regia cassis
<stat. theb. 11.398> instratusque ostro sonipes, quod fulva metallo
<stat. theb. 11.399> parma micet, quamquam haud armis inhonorus et ipse
<stat. theb. 11.400> nec palla volgare nitens: opus ipsa novarat
<stat. theb. 11.401> Maeoniis Argia modis ac pollice docto
<stat. theb. 11.402> stamina purpureae sociaverat aurea telae.
<stat. theb. 11.403> Iamque in pulvereum Furiis hortantibus aequor
<stat. theb. 11.404> prosiliunt, sua quemque comes stimulatque monetque.
<stat. theb. 11.405> frena tenent ipsae phalerasque et lucida comunt
<stat. theb. 11.406> arma manu mixtisque iubas serpentibus augent.
<stat. theb. 11.407> stat consanguineum campo scelus, unius ingens
<stat. theb. 11.408> bellum uteri, coeuntque pares sub casside voltus,
<stat. theb. 11.409> signa pavent, siluere tubae, stupefactaque Martis
<stat. theb. 11.410> cornua; ter nigris avidus regnator ab oris
<stat. theb. 11.411> intonuit terque ima soli concussit, et ipsi
<stat. theb. 11.412> armorum fugere dei: nusquam inclyta Virtus,
<stat. theb. 11.413> restinxit Bellona faces, longeque paventes
<stat. theb. 11.414> Mars rapuit currus, et Gorgone cruda virago
<stat. theb. 11.415> abstitit, inque vicem Stygiae subiere sorores.
<stat. theb. 11.416> prominet excelsis volgus miserabile tectis,
<stat. theb. 11.417> cuncta madent lacrimis et ab omni plangitur arce.
<stat. theb. 11.418> hinc questi vixisse senes, hinc pectore nudo
<stat. theb. 11.419> stant matres parvosque vetant adtendere natos,
<stat. theb. 11.420> ipse quoque Ogygios monstra ad gentilia manes
<stat. theb. 11.421> Tartareus rector porta iubet ire reclusa.
<stat. theb. 11.422> montibus insidunt patriis tristique corona
<stat. theb. 11.423> infecere diem et vinci sua crimina gaudent.
<stat. theb. 11.424> Illos ut stimulis ire in discrimen apertis
<stat. theb. 11.425> audiit et sceleri nullum iam obstare pudorem,
<stat. theb. 11.426> advolat et medias immittit Adrastus habenas,
<stat. theb. 11.427> ipse quidem et regnis multum et venerabilis aevo.
<stat. theb. 11.428> sed quid apud tales, quis nec sua pignora curae,
<stat. theb. 11.429> exter honos 3? tamen ille rogat: spectabimus ergo hoc,
<stat. theb. 11.430> Inachidae Tyriique, nefas? ubi iura deique,
<stat. theb. 11.431> bella ubi? ne perstate animis, te deprecor, hostis â
<stat. theb. 11.432> quamquam, haec ira sinat, nec tu mihi sanguine longe â ,
<stat. theb. 11.433> te, gener, et iubeo; sceptri si tanta cupido est,
<stat. theb. 11.434> exuo regales habitus, i, Lernan et Argos
<stat. theb. 11.435> solus habe!â non verba magis suadentia frangunt
<stat. theb. 11.436> accensos, sumptisque semel conatibus obstant,
<stat. theb. 11.437> quam Scytha curvatis erectus fluctibus umquam
<stat. theb. 11.438> Pontus Cyaneos vetuit concurrere montes,
<stat. theb. 11.439> ut periisse preces geminoque ad proelia fusos
<stat. theb. 11.440> pulvere cornipedes explorarique furentum
<stat. theb. 11.441> in digitis amenta videt, fugit omnia linquens,
<stat. theb. 11.442> castra, viros, generum, Thebas, ac fata monentem
<stat. theb. 11.443> conversumque iugo propellit Ariona: qualis
<stat. theb. 11.444> demissus curru laevae post praemia sortis
<stat. theb. 11.445> umbrarum custos mundique novissimus heres
<stat. theb. 11.446> palluit, amisso veniens in Tartara caelo.
<stat. theb. 11.447> Non tamen indulsit pugnae cunctataque primo
<stat. theb. 11.448> substitit in scelere et paulum Fortuna morata est.
<stat. theb. 11.449> bis cassae periere viae, bis comminus actos
<stat. theb. 11.450> avertit bonus error equos, puraeque nefandi
<stat. theb. 11.451> sanguinis obliquis ceciderunt ictibus hastae,
<stat. theb. 11.452> tendunt frena manu, saevis calcaribus urgent
<stat. theb. 11.453> immeritos; movet et geminas venerabile divom
<stat. theb. 11.454> prodigium turmas, alternaque murmura volvont
<stat. theb. 11.455> mussantes: iterare acies, procurrere saepe
<stat. theb. 11.456> impetus et totum miseris opponere bellum.
<stat. theb. 11.457> Iamdudum terris coetuque offensa deorum
<stat. theb. 11.458> aversa caeli Pietas in parte sedebat,
<stat. theb. 11.459> non habitu, quo nota prius, non ore sereno,
<stat. theb. 11.460> sed vittis exuta comam, fraternaque bella,
<stat. theb. 11.461> ceu soror infelix pugnantum aut anxia mater,
<stat. theb. 11.462> deflebat, saevumque Iovem Parcasque nocentes
<stat. theb. 11.463> vociferans, seseque polis et luce relicta
<stat. theb. 11.464> descensuram Erebo et Stygios iam malle penates,
<stat. theb. 11.465> quid me,â ait, ut saevis animantum ac saepe deorum
<stat. theb. 11.466> obstaturam animis, princeps Natura, creabas?
<stat. theb. 11.467> nil iam ego per populos, nusquam reverentia nostri,
<stat. theb. 11.468> o furor, o homines diraeque Prometheos artes!
<stat. theb. 11.469> quam bene post Pyrrham tellus pontusque vacabant 1!
<stat. theb. 11.470> en mortale genus!â dixit, speculataque tempus
<stat. theb. 11.471> auxilio temptemus,â ait, licet inrita coner.â
<stat. theb. 11.472> desiluitque polo, niveus sub nubibus atris
<stat. theb. 11.473> quamquam maesta deae sequitur vestigia limes,
<stat. theb. 11.474> vix steterat campo, subita mansuescere pace
<stat. theb. 11.475> agmina sentirique nefas; tunc ora madescunt
<stat. theb. 11.476> pectoraque, et tacitus subrepsit fratribus horror,
<stat. theb. 11.477> arma etiam simulata gerens cultusque viriles,
<stat. theb. 11.478> nunc his, nunc illis agite, ite, obsistite,â clamat,
<stat. theb. 11.479> qius nati fratresque domi, quis pignora tanta
<stat. theb. 11.480> ! hic quoque â nonne palam est ultro miserescere divos? â
<stat. theb. 11.481> tela cadunt, cunctantur equi, Fors ipsa repugnat.â
<stat. theb. 11.482> Nonnihil impulerat dubios, ni torva notasset
<stat. theb. 11.483> Tisiphone fraudes caelestique ocior igne
<stat. theb. 11.484> adforet increpitans: quid belli obverteris ausis,
<stat. theb. 11.485> numen iners pacique datum? cede, improba: noster
<stat. theb. 11.486> hic campus nosterque dies; nunc sera nocentes
<stat. theb. 11.487> defendis Thebas. ubi tunc, cum bella cieret
<stat. theb. 11.488> Bacchus et armatas furiarent orgia matres?
<stat. theb. 11.489> aut ubi segnis eras, dum Martius impia serpens
<stat. theb. 11.490> stagna bibit, dum Cadmus arat, dum victa cadit Sphinx,
<stat. theb. 11.491> dum rogat Oedipoden genitor, dum lampade nostra
<stat. theb. 11.492> in thalamos Iocasta venit?â sic urget, et ultro
<stat. theb. 11.493> vitantem aspectus etiam pudibundaque longe
<stat. theb. 11.494> ora reducentem premit adstridentibus hydris
<stat. theb. 11.495> intentatque faces; deiectam in lumina pallam
<stat. theb. 11.496> diva trahit magnoque fugit questura Tonanti.
<stat. theb. 11.497> Tunc vero accensae stimulis maioribus irae:
<stat. theb. 11.498> arma placent, versaeque volunt spectare cohortes,
<stat. theb. 11.499> instaurant crudele nefas; rex impius aptat
<stat. theb. 11.500> tela et funestae casum prior occupat hastae.
<stat. theb. 11.501> illa viam medium clipei conata per orbem
<stat. theb. 11.502> non perfert ictus atque alto vincitur auro.
<stat. theb. 11.503> tunc exsul subit et clare funesta precatur:
<stat. theb. 11.504> di, quos effosso non inritus ore rogavit
<stat. theb. 11.505> Oedipodes flammare nefas, non improba posco
<stat. theb. 11.506> vota: piabo manus et eodem pectora ferro
<stat. theb. 11.507> rescindam, dum me moriens hic sceptra tenentem
<stat. theb. 11.508> linquat et hunc secum portet minor umbra dolorem.â
<stat. theb. 11.509> hasta subit velox equitis femur inter equique ilia,
<stat. theb. 11.510> letum utrique volens 4; sed plaga sedentis
<stat. theb. 11.511> laxato vitata genu, tamen inrita voti
<stat. theb. 11.512> cuspis in obliquis invenit volnera costis.
<stat. theb. 11.513> it praeceps sonipes strictae contemptor habenae
<stat. theb. 11.514> arvaque sanguineo scribit rutilantia gyro.
<stat. theb. 11.515> exsultat fratris credens hunc ille cruorem:
<stat. theb. 11.516> credit et ipse metu; totis iamque exsul habenis
<stat. theb. 11.517> indulget, caecusque avidos inlidit in aegrum
<stat. theb. 11.518> cornipedem cursus, miscentur frena manusque
<stat. theb. 11.519> telaque, et ad terram turbatis gressibus ambo
<stat. theb. 11.520> praecipiant, ut nocte rates, quas nubilus auster
<stat. theb. 11.521> implicuit, frangunt tonsas mutantque rudentes,
<stat. theb. 11.522> luctataeque diu tenebris hiemique sibique,
<stat. theb. 11.523> sicut erant, imo pariter sedere profundo:
<stat. theb. 11.524> haec pugnae facies, coeunt sine more, sine arte,
<stat. theb. 11.525> tantum animis iraque, atque ignescentia cernunt
<stat. theb. 11.526> per galeas odia et voltus rimantur acerbo
<stat. theb. 11.527> lumine: nil adeo mediae telluris, et enses
<stat. theb. 11.528> impliciti innexaeque manus, alternaque saevi
<stat. theb. 11.529> murmura ceu lituos rapiunt aut signa tubarum.
<stat. theb. 11.530> fulmineos veluti praeceps cum comminus egit
<stat. theb. 11.531> ira sues strictisque erexit tergora saetis:
<stat. theb. 11.532> igne tremunt oculi, lunataque dentibus uncis
<stat. theb. 11.533> ora sonant; spectat pugnas de rupe propinqua
<stat. theb. 11.534> venator patiens canibusque silentia suadet:
<stat. theb. 11.535> sic avidi incurrunt; necdum letalia miscent
<stat. theb. 11.536> volnera, sed coeptus sanguis, facinusque peractum est.
<stat. theb. 11.537> nec iam opus est Furiis; tantum mirantur et adstant
<stat. theb. 11.538> laudantes, hominumque dolent plus posse furores.
<stat. theb. 11.539> fratris uterque furens cupit adfectatque cruorem
<stat. theb. 11.540> et nescit manare suum; tandem inruit exsul,
<stat. theb. 11.541> hortatusque manum, cui fortior ira nefasque
<stat. theb. 11.542> iustius, alte ensem germani in corpore pressit,
<stat. theb. 11.543> qua male iam plumis imus tegit inguina thorax,
<stat. theb. 11.544> ille dolens nondum, sed ferri frigore primo
<stat. theb. 11.545> territus in clipeum turbatos colligit artus;
<stat. theb. 11.546> mox intellecto magis ac magis aeger anhelat
<stat. theb. 11.547> volnere, nec parcit cedenti atque increpat hostis:
<stat. theb. 11.548> quo retrahis, germane, gradus? hoc languida somno,
<stat. theb. 11.549> hoc regnis effeta quies, hoc longa sub umbra
<stat. theb. 11.550> imperia! exsilio rebusque exercita egenis
<stat. theb. 11.551> membra vides; disce arma pati nec fidere laetis.â
<stat. theb. 11.552> Sic pugnant miseri; restabat lassa nefando
<stat. theb. 11.553> vita duci summusque cruor, poterantque parumper
<stat. theb. 11.554> stare gradus; sed sponte ruit fraudemque supremam
<stat. theb. 11.555> in media iam morte parat, clamore Cithaeron
<stat. theb. 11.556> erigitur, fraterque ratus vicisse levavit
<stat. theb. 11.557> ad caelum palmas: bene habet! non inrita vovi,
<stat. theb. 11.558> cerno graves oculos atque ora natantia leto.
<stat. theb. 11.559> huc aliquis propere sceptrum atque insigne comarum,
<stat. theb. 11.560> dum videt.â haec dicens gressus admovit et arma,
<stat. theb. 11.561> ceu templis decus et patriae laturus ovanti,
<stat. theb. 11.562> arma etiam spoliare cupit; nondum ille peractis
<stat. theb. 11.563> manibus ultrices animam servabat in iras.
<stat. theb. 11.564> utque superstantem pronumque in pectora sensit,
<stat. theb. 11.565> erigit occulte ferrum vitaeque labantis
<stat. theb. 11.566> relliquias tenues odio supplevit, et ensem
<stat. theb. 11.567> iam laetus fati fraterno in corde reliquit.
<stat. theb. 11.568> ille autem: vivisne an adhuc manet ira superstes,
<stat. theb. 11.569> perfide, nec sedes umquam meriture quietas?
<stat. theb. 11.570> huc mecum ad manes! illic quoque pacta reposcam,
<stat. theb. 11.571> si modo Agenorei stat Gnosia iudicis urna,
<stat. theb. 11.572> qua reges punire datur.â nec plura locutus
<stat. theb. 11.573> concidit et totis fratrem gravis obruit armis.
<stat. theb. 11.574> Ite truces animae funestaque Tartara leto
<stat. theb. 11.575> polluite et cunctas Erebi consumite poenas!
<stat. theb. 11.576> vosque malis hominum, Stygiae, iam parcite, divae:
<stat. theb. 11.577> omnibus in terris scelus hoc omnique sub aevo
<stat. theb. 11.578> viderit una dies, monstrumque infame futuris
<stat. theb. 11.579> excidat, et soli memorent haec proelia reges.
<stat. theb. 11.580> At genitor sceleris comperto fine profundis
<stat. theb. 11.581> erupit tenebris, saevoque in limine profert
<stat. theb. 11.582> mortem imperfectam: veteri stat sordida tabo
<stat. theb. 11.583> utraque canities, et durus sanguine crinis
<stat. theb. 11.584> obnubit furiale caput; procul ora genaeque
<stat. theb. 11.585> intus et effossae squalent vestigia lucis.
<stat. theb. 11.586> virgo autem impositae sustentat pondera laevae,
<stat. theb. 11.587> dextra sedet baculo, qualis si puppe relicta
<stat. theb. 11.588> exosus manes pigri sulcator Averni
<stat. theb. 11.589> exeat ad superos solemque et pallida turbet
<stat. theb. 11.590> astra, nec ipse diu fortis patiensque superni
<stat. theb. 11.591> aeris; interea longum cessante magistro
<stat. theb. 11.592> crescat opus, totisque exspectent saecula ripis:
<stat. theb. 11.593> talis init campum, comitique extrema gementi
<stat. theb. 11.594> duc,â ait, ad natos patremque recentibus, oro,
<stat. theb. 11.595> inice funeribus!â cunctatur nescia virgo,
<stat. theb. 11.596> quid paret; impediunt iter implicitosque morantur
<stat. theb. 11.597> arma, viri, currus, altaque in strage seniles
<stat. theb. 11.598> deficiunt gressus et dux miseranda laborat,
<stat. theb. 11.599> ut quaesita diu monstravit corpora clamor
<stat. theb. 11.600> virginis, insternit totos frigentibus artus.
<stat. theb. 11.601> nec vox ulla seni: iacet immugitque cruentis
<stat. theb. 11.602> vulneribus, nec verba diu temptata sequuntur,
<stat. theb. 11.603> dum tractat galeas atque ora latentia quaerit,
<stat. theb. 11.604> tandem muta diu genitor suspiria solvit:
<stat. theb. 11.605> tarda meam, pietas, longo post tempore mentem
<stat. theb. 11.606> percutis? estne sub hoc hominis clementia corde?
<stat. theb. 11.607> vineis io miserum, vineis, Natura, parentem!
<stat. theb. 11.608> en habeo gemitus lacrimaeque per arida serpunt
<stat. theb. 11.609> volnera et in molles sequitur manus impia planctus,
<stat. theb. 11.610> accipite infandae iusta exsequialia mortis,
<stat. theb. 11.611> crudeles, nimiumque mei! nec noscere natos
<stat. theb. 11.612> adloquiumque aptare licet; dic, virgo, precanti,
<stat. theb. 11.613> quem teneo? quo nunc vestras ego saevus honore
<stat. theb. 11.614> prosequar inferias? o si fodienda redirent
<stat. theb. 11.615> lumina et in voltus saevire ex more potestas!
<stat. theb. 11.616> heu dolor, heu iusto magis exaudita parentis
<stat. theb. 11.617> vota malaeque preces! quisnam fuit ille deorum,
<stat. theb. 11.618> qui stetit orantem iuxta praereptaque verba
<stat. theb. 11.619> dictavit Fatis? furor illa et movit Erinys
<stat. theb. 11.620> et pater et genetrix et regna oculique cadentes;
<stat. theb. 11.621> nil ego: per Ditem iuro dulcesque tenebras
<stat. theb. 11.622> immeritamque ducem, subeam sic Tartara digna
<stat. theb. 11.623> morte, nec irata fugiat me Laius umbra,
<stat. theb. 11.624> ei mihi, quos nexus fratrum, quae volnera tracto!
<stat. theb. 11.625> solvite quaeso manus infestaque vincula tandem
<stat. theb. 11.626> dividite, et medium nunc saltem admittite patrem.â
<stat. theb. 11.627> talia dequestus paulatim insumpserat iras
<stat. theb. 11.628> mortis, et occulte telum, ni nata vetaret,
<stat. theb. 11.629> quaerebat; sed cauta manu subtraxerat enses
<stat. theb. 11.630> Antigone, furit inde senex: ubi noxia tela?
<stat. theb. 11.631> heu Furiae! num totum abiit in corpora ferrum?â
<stat. theb. 11.632> dicentem comes aegra levat mutumque dolorem
<stat. theb. 11.633> ipsa premit, saevum gaudens planxisse parentem.
<stat. theb. 11.634> Olim autem inceptae clamore exterrita pugnae
<stat. theb. 11.635> regina extulerat notum penetralibus ensem,
<stat. theb. 11.636> ensem sceptriferi spolium lacrimabile Lai.
<stat. theb. 11.637> multaque cum superis et diro questa cubili
<stat. theb. 11.638> et nati furiis et primi coniugis umbris,
<stat. theb. 11.639> luctata est dextra, et prono vix pectore ferrum
<stat. theb. 11.640> intravit tandem: venas perrumpit aniles
<stat. theb. 11.641> volnus et infelix lustratur sanguine lectus,
<stat. theb. 11.642> illius exili stridentem in pectore plagam
<stat. theb. 11.643> Ismene conlapsa super lacrimisque comisque
<stat. theb. 11.644> siccabat plangens: qualis Marathonide silva
<stat. theb. 11.645> flebilis Erigone caesi prope funera patris
<stat. theb. 11.646> questibus absumptis tristem iam solvere nodum
<stat. theb. 11.647> coeperat et fortes ramos moritura ligabat.
<stat. theb. 11.648> Et iam laeta ducum spes elusisse duorum
<stat. theb. 11.649> res Amphionias alio sceptrumque maligna
<stat. theb. 11.650> transtulerat Fortuna manu, Cadmique tenebat
<stat. theb. 11.651> iura Creon. miser heu bellorum terminus! illi
<stat. theb. 11.652> pugnarant fratres, hunc et Mavortia clamant
<stat. theb. 11.653> semina, et impensus patriae paulo ante Menoeceus
<stat. theb. 11.654> conciliat populis, scandit fatale tyrannis
<stat. theb. 11.655> flebilis Aoniae solium: pro blanda potestas
<stat. theb. 11.656> et sceptri malesuadus amor! numquamne priorum
<stat. theb. 11.657> haerebunt documenta novis? iuvat ecce nefasto
<stat. theb. 11.658> stare loco Tegimenque manu tractare cruentum!
<stat. theb. 11.659> quid, melior Fortuna, potes? iam flectere patrem
<stat. theb. 11.660> incipit atque datis abolere Menoecea regnis.
<stat. theb. 11.661> primum adeo saevis imbutus moribus aulae
<stat. theb. 11.662> indicium specimenque sui iubet igne supremo
<stat. theb. 11.663> arceri Danaos, nudoque sub axe relinqui
<stat. theb. 11.664> infelix bellum et tristes sine sedibus umbras,
<stat. theb. 11.665> mox reducem Ogygiae congressus limine portae
<stat. theb. 11.666> Oedipodem extimuit paulum, seseque minorem
<stat. theb. 11.667> confessus tacite, promptamque coercuit iram;
<stat. theb. 11.668> sed redit in regem caecumque audentius hostem
<stat. theb. 11.669> increpitans procul,â inquit, abi, victoribus omen
<stat. theb. 11.670> invisum, et Furias averte ac moenia lustra
<stat. theb. 11.671> discessu Thebana tuo! spes longa peracta est:
<stat. theb. 11.672> vade, iacent nati. quae iam tibi vota supersunt?
<stat. theb. 11.673> Horruit instinctu rabido, steteruntque trementes
<stat. theb. 11.674> ceu visu squalore genae, seniumque recessit,
<stat. theb. 11.675> tunc natam baculumque manu dimisit, et irae
<stat. theb. 11.676> innixus tumido vocem de pectore rumpit:
<stat. theb. 11.677> iamne vacat saevire, Creon? modo perfida regna
<stat. theb. 11.678> fortunaeque locum nostrae, miserande, subisti,
<stat. theb. 11.679> et tibi iam fas est regum calcare ruinas?
<stat. theb. 11.680> iam tumulis victos, socios iam moenibus arces?
<stat. theb. 11.681> macte, potes digne Thebarum sceptra tueri.
<stat. theb. 11.682> haec tua prima dies, sed cur nova contrariis amens
<stat. theb. 11.683> iura? quid anguste tantos metiris honores?
<stat. theb. 11.684> exsilium intendis. timida inclementia regum
<stat. theb. 11.685> ista! feros avidus quin protinus imbuis enses?
<stat. theb. 11.686> crede, licet, veniat cupidus parere satelles
<stat. theb. 11.687> intrepidusque secet non evitantia colla.
<stat. theb. 11.688> incipe! an exspectas, ut pronus supplice dextra
<stat. theb. 11.689> sternar et immitis domini vestigia quaeram?
<stat. theb. 11.690> finge autem temptare, sines? mihine ulla minaris
<stat. theb. 11.691> supplicia, aut ullos reris superesse timores?
<stat. theb. 11.692> linquere tecta iubes? caelum terramque reliqui
<stat. theb. 11.693> sponte, atque ultricem crudelis in ora retorsi
<stat. theb. 11.694> non ullo cogente manum: quid tale iubere,
<stat. theb. 11.695> rex inimice, potes? fugio excedoque nefandis
<stat. theb. 11.696> sedibus; an refert, quo funera longa measque
<stat. theb. 11.697> transportem tenebras? ne non gens cuncta precanti
<stat. theb. 11.698> concedat, patriae quantum miser incubo terrae?
<stat. theb. 11.699> sed dulces Thebae, nimirum hic clarior ortus,
<stat. theb. 11.700> et meliora meos permulcent sidera voltus,
<stat. theb. 11.701> hic genetrix natique, habeas Thebana regasque
<stat. theb. 11.702> moenia, quo Cadmus, quo Laius omine rexit
<stat. theb. 11.703> quoque ego; sic thalamos, sic pignora fida capessas,
<stat. theb. 11.704> nec tibi sit virtus fortunam evadere dextra,
<stat. theb. 11.705> sed lucem deprensus ames. satis omina sanxi,
<stat. theb. 11.706> duc, age, nata procul, quid te autem luctibus addo?
<stat. theb. 11.707> da, rex magne, ducem.â timuit miseranda relinqui
<stat. theb. 11.708> Antigone mutatque preces: felicia per te
<stat. theb. 11.709> regna, verende Creon, sanctasque Menoeceos umbras:
<stat. theb. 11.710> da veniam adflicto dictisque ignosce superbis.
<stat. theb. 11.711> hunc morem fandi longae fecere querellae;
<stat. theb. 11.712> nec soli ferus iste tibi: sic fata deosque
<stat. theb. 11.713> adloquitur, durus luctu, facilisque nec ipsi
<stat. theb. 11.714> saepe mihi; pridem indomito sub pectore vivit
<stat. theb. 11.715> libertas misera et saevae spes aspera mortis.
<stat. theb. 11.716> et nunc ecce tuas inritat callidus iras
<stat. theb. 11.717> suppliciumque cupit; sed tu maioribus, oro,
<stat. theb. 11.718> imperii potiare bonis, altusque iacentes
<stat. theb. 11.719> praetereas, et magna ducum vereare priorum
<stat. theb. 11.720> funera, et hic quondam solio sublimis et armis
<stat. theb. 11.721> saeptus opem miseris et iura, potentibus aequus
<stat. theb. 11.722> supplicibusque, dabat, cui nunc ex agmine tanto
<stat. theb. 11.723> una comes, necdum exsul erat. felicibus hicne
<stat. theb. 11.724> obstat? in hunc odiis et regni viribus exis,
<stat. theb. 11.725> hunc abigis tectis? an ne prope limina clarum
<stat. theb. 11.726> ingemat et votis intempestivus oberret?
<stat. theb. 11.727> pone metum, procul usque tua submotus ab aula
<stat. theb. 11.728> flebit; ego erectum subigam et servire docebo,
<stat. theb. 11.729> coetibus abducam solaque in sede recondam.
<stat. theb. 11.730> exsul erit. nam quae migranti externa patebunt
<stat. theb. 11.731> moenia? vis Argos eat hostilesque Mycenas
<stat. theb. 11.732> squalidus inreptet, victique ad limen Adrasti
<stat. theb. 11.733> Aonias referat clades, tenuemque precetur
<stat. theb. 11.734> rex Thebanus opem? miserae quid crimina gentis
<stat. theb. 11.735> pandere, quid casus iuvat ostentare pudendos?
<stat. theb. 11.736> conde, precor, quodcumque sumus, nec longa precamur
<stat. theb. 11.737> dona, Creon: miserere senis, maestosque parentis
<stat. theb. 11.738> hic, precor, hic manes indulge ponere: certe
<stat. theb. 11.739> Thebanos sepelire licet.â sic orat humique
<stat. theb. 11.740> volvitur; abducit genitor saevumque minatur
<stat. theb. 11.741> indignans veniam, qualis leo rupe sub alta,
<stat. theb. 11.742> quem viridem quondam silvae montesque tremebant,
<stat. theb. 11.743> iam piger et longo iacet exarmatus ab aevo,
<stat. theb. 11.744> magna tamen facies et non adeunda senectus;
<stat. theb. 11.745> et si demissas veniat mugitus ad aures,
<stat. theb. 11.746> erigitur meminitque sui, viresque solutas
<stat. theb. 11.747> ingemit et campis alios regnare leones.
<stat. theb. 11.748> Flectitur adfatu, sed non tamen omnia rector
<stat. theb. 11.749> supplicis indulget lacrimis partemque recidit
<stat. theb. 11.750> muneris.âhaud,â inquit, patriis prohibebere longe
<stat. theb. 11.751> finibus, occursu dum non pia templa domosque
<stat. theb. 11.752> commacules. habeant te lustra tuusque Cithaeron;
<stat. theb. 11.753> atque haec ecce tuis tellus habitabilis umbris,
<stat. theb. 11.754> qua bellum geminaeque iacent in sanguine gentes.â
<stat. theb. 11.755> sic ait, et ficto comitum volgique gementis
<stat. theb. 11.756> adsensu limen tumidus regale petebat.
<stat. theb. 11.757> Interea pulsi vallum exitiale Pelasgi
<stat. theb. 11.758> destituunt furto; nulli sua signa suusque
<stat. theb. 11.759> ductor: eunt taciti passim et pro funere pulchro
<stat. theb. 11.760> dedecorem amplexi vitam reditusque pudendos.
<stat. theb. 11.761> nox favet et grata profugos amplectitur umbra.
