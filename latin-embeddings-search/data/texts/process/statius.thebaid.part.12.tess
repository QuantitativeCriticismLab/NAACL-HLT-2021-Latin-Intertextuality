<stat. theb. 12.1> Nondum cuncta polo vigil inclinaverat astra
<stat. theb. 12.2> ortus et instantem cornu tenuiore videbat
<stat. theb. 12.3> Luna diem, trepidas ubi iam Tithonia nubes
<stat. theb. 12.4> discutit ac reduci magnum parat aethera Phoebo:
<stat. theb. 12.5> agmina iam raris Dircaea penatibus errant,
<stat. theb. 12.6> noctis questa moras; quamvis tunc otia tandem
<stat. theb. 12.7> et primus post bella sopor, tamen aegra quietem
<stat. theb. 12.8> pax fugat et saevi meminit victoria belli,
<stat. theb. 12.9> vix primo proferre gradum et munimina valli
<stat. theb. 12.10> solvere, vix totas reserare audacia portas;
<stat. theb. 12.11> stant veteres ante ora metus campique vacantis
<stat. theb. 12.12> horror: ut adsiduo iactatis aequore tellus
<stat. theb. 12.13> prima labat, sic attoniti nil comminus ire
<stat. theb. 12.14> mirantur fusasque putant adsurgere turmas,
<stat. theb. 12.15> sic ubi perspicuae scandentem limina turris
<stat. theb. 12.16> Idaliae volucres fulvum aspexere draconem,
<stat. theb. 12.17> intus agunt natos et feta cubilia vallant
<stat. theb. 12.18> unguibus imbellesque citant ad proelia pinnas;
<stat. theb. 12.19> mox ruerit licet ille retro, tamen aera nudum
<stat. theb. 12.20> candida turba timet, tandemque ingressa volatus
<stat. theb. 12.21> horret et a mediis etiamnum respicit astris.
<stat. theb. 12.22> Itur in exsanguem populum bellique iacentis
<stat. theb. 12.23> relliquias, quacumque dolor luctusque cruenti
<stat. theb. 12.24> exegere duces; hi tela, hi corpora, at illi
<stat. theb. 12.25> caesorum tantum ora vident alienaque iuxta
<stat. theb. 12.26> pectora; pars currus deflent viduisque loquuntur,
<stat. theb. 12.27> hoc solum quia restat, equis; pars oscula Agunt
<stat. theb. 12.28> vulneribus magnis et de virtute queruntur.,
<stat. theb. 12.29> frigida digeritur strages: patuere recisae
<stat. theb. 12.30> cum capulis hastisque manus mediisque sagittae
<stat. theb. 12.31> luminibus stantes; multis vestigia caedis
<stat. theb. 12.32> nulla, ruunt planctu pendente et ubique parato,
<stat. theb. 12.33> at circum informes truncos miserabile surgit
<stat. theb. 12.34> certamen, qui iusta ferant, qui funera ducant.
<stat. theb. 12.35> saepe etiam hostiles â lusit Fortuna parumper â
<stat. theb. 12.36> decepti flevere viros; nec certa facultas
<stat. theb. 12.37> noscere, quem miseri vitent calcentve cruorem,
<stat. theb. 12.38> at quibus est inlaesa domus vacuique doloris,
<stat. theb. 12.39> aut deserta vagi Danaum tentoria lustrant
<stat. theb. 12.40> immittuntque faces, aut â quae post bella facultas 3 â
<stat. theb. 12.41> quaerunt, dispersus iaceat quo pulvere Tydeus,
<stat. theb. 12.42> an rapti pateat specus auguris, aut ubi divum
<stat. theb. 12.43> hostis, an aetheriae vivant per membra favillae.
<stat. theb. 12.44> iam lacrimis exempta dies, nec serus abegit
<stat. theb. 12.45> vesper: amant miseri lamenta malisque fruuntur.
<stat. theb. 12.46> nec subiere domos, sed circum funera pernox
<stat. theb. 12.47> turba sedet, vicibusque datis alterna gementes
<stat. theb. 12.48> igne feras planctuque fugant; nec dulcibus astris
<stat. theb. 12.49> victa, nec adsiduo coierunt lumina fletu,
<stat. theb. 12.50> tertius Aurorae pugnabat Lucifer, et iam
<stat. theb. 12.51> montibus orbatis, lucorum gloria, magnae
<stat. theb. 12.52> Teumesi venere trabes et amica Cithaeron
<stat. theb. 12.53> silva rogis; ardent excisae viscera gentis
<stat. theb. 12.54> molibus exstructis: supremo munere gaudent
<stat. theb. 12.55> Ogygii manes; queritur miserabile Graium
<stat. theb. 12.56> nuda cohors vetitumque gemens circumvolat ignem,
<stat. theb. 12.57> accipit et saevi manes Eteoclis iniquos
<stat. theb. 12.58> haudquaquam regalis honos, Argivus haberi
<stat. theb. 12.59> frater iussus adhuc atque exsul pellitur umbra.
<stat. theb. 12.60> At non plebeio fumare Menoecea busto
<stat. theb. 12.61> rex genitor Thebaeque sinunt, nec robora vilem
<stat. theb. 12.62> struxerunt de more rogum; sed bellicus agger
<stat. theb. 12.63> curribus et clipeis Graiorumque omnibus armis
<stat. theb. 12.64> sternitur; hostiles super ipse, ut victor, acervos,
<stat. theb. 12.65> pacifera lauro crinem vittisque decorus
<stat. theb. 12.66> accubat: haud aliter, quam cum poscentibus astris
<stat. theb. 12.67> laetus in accensa iacuit Tirynthius Oeta.
<stat. theb. 12.68> spirantes super inferias captiva Pelasgum
<stat. theb. 12.69> corpora frenatosque pater, solacia forti
<stat. theb. 12.70> bellorum, mactabat equos; his arduus ignis
<stat. theb. 12.71> palpitat, et gemitus tandem erupere paterni:
<stat. theb. 12.72> o nisi magnanimae nimius te laudis inisset
<stat. theb. 12.73> ardor, Echionios mecum venerande penates
<stat. theb. 12.74> atque ultra recture puer, venientia qui nunc
<stat. theb. 12.75> gaudia et ingratum regni mihi munus acerbas!
<stat. theb. 12.76> tu superum convexa licet coetusque perenni
<stat. theb. 12.77> â credo equidem â virtute colas, mihi flebile semper
<stat. theb. 12.78> numen eris: ponant aras excelsaque Thebae
<stat. theb. 12.79> templa dicent; uni fas sit lugere parenti,
<stat. theb. 12.80> et nunc heu quae digna tibi sollemnia quasve
<stat. theb. 12.81> largiar exsequias? nec si fatale potestas
<stat. theb. 12.82> Argos et impulsas cineri miscere Mycenas,
<stat. theb. 12.83> meque super, cui vita â nefas! â et sanguine nati
<stat. theb. 12.84> partus honos, eademne dies, eadem impia bella
<stat. theb. 12.85> te, puer, et diros misere in Tartara fratres?
<stat. theb. 12.86> et nunc Oedipodi par est fortuna doloris
<stat. theb. 12.87> ac mihi? quam similes gemimus, bone Iuppiter, umbras!
<stat. theb. 12.88> accipe, nate, tui nova libamenta triumphi,
<stat. theb. 12.89> accipe et hoc regimen dextrae frontisque superbae
<stat. theb. 12.90> vincula, quae patri minimum laetanda dedisti.
<stat. theb. 12.91> regem te, regem tristes Eteocleos umbrae
<stat. theb. 12.92> aspiciant.â simul haec dicens crinemque manumque
<stat. theb. 12.93> destruit, accensaque iterat violentius ira:
<stat. theb. 12.94> saevum agedum immitemque vocent, si funera Lernae
<stat. theb. 12.95> tecum ardere veto; longos utinam addere sensus
<stat. theb. 12.96> corporibus caeloque animas Ereboque nocentes
<stat. theb. 12.97> pellere fas, ipsumque feras, ipsum unca volucrum
<stat. theb. 12.98> ora sequi atque artus regum monstrare nefandos!
<stat. theb. 12.99> ei mihi, quod positos humus alma diesque resolvet.
<stat. theb. 12.100> quare iterum repetens iterumque edico: suprema
<stat. theb. 12.101> ne quis ope et flammis ausit iuvisse Pelasgos;
<stat. theb. 12.102> aut nece facta luet numeroque explebit adempta
<stat. theb. 12.103> corpora; per superos magnumque Menoecea iuro.â
<stat. theb. 12.104> dixit, et abreptum comites in tecta ferebant.
<stat. theb. 12.105> Flebilis interea vacuis comitatus ab Argis â
<stat. theb. 12.106> fama trahit miseras â orbae viduaeque ruebant
<stat. theb. 12.107> Inachides ceu capta manus; sua volnera cuique,
<stat. theb. 12.108> par habitus cunctis, deiecti in pectora crines
<stat. theb. 12.109> accinctique sinus; manant lacera ora cruentis
<stat. theb. 12.110> unguibus, et molles planctu crevere lacerti.
<stat. theb. 12.111> prima per attonitas nigrae regina catervae,
<stat. theb. 12.112> tristibus inlabens familiis iterumque resurgens,
<stat. theb. 12.113> quaerit inops Argia vias; non regia cordi,
<stat. theb. 12.114> non pater: una fides, unum Polynicis amati
<stat. theb. 12.115> nomen in ore sedet; Dircen infaustaque Cadmi
<stat. theb. 12.116> moenia posthabitis velit incoluisse Mycenis.
<stat. theb. 12.117> proxima Lernaeo Calydonidas agmine mixtas
<stat. theb. 12.118> Tydeos exsequiis trahit haud cessura sorori
<stat. theb. 12.119> Deipyle; scelus illa quidem morsusque profanos
<stat. theb. 12.120> audierat miseranda viri, sed cuncta iacenti
<stat. theb. 12.121> infelix ignoscit amor. post aspera visu,
<stat. theb. 12.122> ac deflenda tamen, digno plangore Nealce
<stat. theb. 12.123> Hippomedonta ciens, vatis mox impia coniunx
<stat. theb. 12.124> heu vacuos positura rogos. postrema gementum
<stat. theb. 12.125> agmina Maenaliae ducit comes orba Dianae,
<stat. theb. 12.126> et gravis Euadne: dolet haec queriturque labores
<stat. theb. 12.127> audacis pueri, magni memor illa mariti
<stat. theb. 12.128> it torvum lacrimans summisque irascitur astris.
<stat. theb. 12.129> illas et lucis Hecate speculata Lycaeis
<stat. theb. 12.130> prosequitur gemitu, duplexque ad litus euntes
<stat. theb. 12.131> planxit ab Isthmiaco genetrix Thebana sepulcro,
<stat. theb. 12.132> noctivagumque gregem, quamvis sibi luget, Eleusin
<stat. theb. 12.133> flevit et arcanos errantibus extulit ignes,
<stat. theb. 12.134> ipsa per aversos ducit Saturnia calles
<stat. theb. 12.135> occultatque vias, ne plebs congressa suorum
<stat. theb. 12.136> ire vetet pereatque ingentis gloria coepti,
<stat. theb. 12.137> nec non functa ducum refovendi corpora curam
<stat. theb. 12.138> Iris habet, putresque arcanis roribus artus
<stat. theb. 12.139> ambrosiaeque rigat sucis, ut longius obstent
<stat. theb. 12.140> exspectentque rogum et flammas non ante fatiscant.
<stat. theb. 12.141> Squalidus ecce genas et inani vulnere pallens
<stat. theb. 12.142> Ornytus â hic socio desertus ab agmine, tardat
<stat. theb. 12.143> plaga recens â timido secreta per avia furto
<stat. theb. 12.144> debile carpit iter fractaeque innititur hastae,
<stat. theb. 12.145> isque ubi mota novo stupuit loca sola tumultu
<stat. theb. 12.146> femineumque gregem, quae iam super agmina Lernae
<stat. theb. 12.147> sola videt, non ille viam causasve requirit,
<stat. theb. 12.148> quippe patent, maesto sed sic prior occupat ore:
<stat. theb. 12.149> quo, miserae, quo fertis iter? funusne peremptis
<stat. theb. 12.150> speratis cineremque viris? stat pervigil illic
<stat. theb. 12.151> umbrarum custos inhumataque corpora regi
<stat. theb. 12.152> adnumerat. nusquam lacrimae, procul usque fugati
<stat. theb. 12.153> accessus hominum: solis avibusque ferisque
<stat. theb. 12.154> ire licet, vestrisne Creon dabit aequus honorem
<stat. theb. 12.155> luctibus? immitis citius Busiridos aras
<stat. theb. 12.156> Odrysiique famem stabuli Siculosque licebit
<stat. theb. 12.157> exorare deos; rapiet fortasse precantes,
<stat. theb. 12.158> si mens nota mihi, nec coniugialia supra
<stat. theb. 12.159> funera, sed caris longe mactabit ab umbris.
<stat. theb. 12.160> quin fugitis, dum tuta via est, Lernamque reversae
<stat. theb. 12.161> nomina, quod superest, vacuis datis orba sepulcris
<stat. theb. 12.162> absentesque animas ad inania busta vocatis?
<stat. theb. 12.163> aut vos Cecropiam â prope namque et Thesea fama est
<stat. theb. 12.164> Thermodontiaco laetum remeare triumpho â
<stat. theb. 12.165> imploratis opem? bello cogendus et armis
<stat. theb. 12.166> in mores hominemque Creon.â sic fatus, at illis
<stat. theb. 12.167> horruerunt lacrimae, stupuitque immanis eundi
<stat. theb. 12.168> impetus, atque uno voltus pallore gelati.
<stat. theb. 12.169> non secus adflavit molles si quando iuvencas
<stat. theb. 12.170> tigridis Hyrcanae ieiunum murmur, et ipse
<stat. theb. 12.171> auditu turbatus ager, timor omnibus ingens,
<stat. theb. 12.172> quae placeat, quos illa fames escendat in armos.
<stat. theb. 12.173> Continuo discors vario sententia motu
<stat. theb. 12.174> scinditur: his Thebas tumidumque ambire Creonta,
<stat. theb. 12.175> his placet Actaeae si quid clementia gentis
<stat. theb. 12.176> adnuat; extremum curarum ac turpe reverti,
<stat. theb. 12.177> hic non femineae subitum virtutis amorem
<stat. theb. 12.178> colligit Argia, sexuque immane relicto
<stat. theb. 12.179> tractat opus: placet â egregii spes dura pericli! â
<stat. theb. 12.180> comminus infandi leges accedere regni,
<stat. theb. 12.181> quo Rhodopes non ulla nurus nec alumna nivosi
<stat. theb. 12.182> Phasidis innuptis vallata cohortibus iret.
<stat. theb. 12.183> tunc movet arte dolum, quo semet ab agmine fido
<stat. theb. 12.184> degreget, immitesque deos regemque cruentum
<stat. theb. 12.185> contemptrix animae et magno temeraria luctu
<stat. theb. 12.186> provocet; hortantur pietas ignesque pudici.
<stat. theb. 12.187> ipse etiam ante oculos omni manifestus in actu,
<stat. theb. 12.188> nunc hospes miserae, primas nunc sponsus ad aras,
<stat. theb. 12.189> nunc mitis coniunx, nunc iam sub casside torva
<stat. theb. 12.190> maestus in amplexu multumque a limine summo
<stat. theb. 12.191> respiciens: sed nulla animo versatur imago
<stat. theb. 12.192> crebrior, Aonii quam quae de sanguine campi
<stat. theb. 12.193> nuda venit poscitque rogos. his anxia mentem
<stat. theb. 12.194> aegrescit furiis et. qui castissimus ardor,
<stat. theb. 12.195> funus amat: tunc ad comites conversa Pelasgas:
<stat. theb. 12.196> vos,â ait, Actaeas acies Marathoniaque arma
<stat. theb. 12.197> dicite, adspiretque pio Fortuna labori:
<stat. theb. 12.198> me sinite Ogygias, tantae quae sola ruinae
<stat. theb. 12.199> causa fui, penetrare domos et fulmina regni
<stat. theb. 12.200> prima pati; nec surda ferae pulsabimus urbis
<stat. theb. 12.201> limina: sunt illic soceri mihi suntque sorores
<stat. theb. 12.202> coniugis, et Thebas haud ignoranda subibo.
<stat. theb. 12.203> ne tantum revocate gradus: illo impetus ingens
<stat. theb. 12.204> auguriumque animi.â nec plura, unumque Menoeten â
<stat. theb. 12.205> olim hic virginei custos monitorque pudoris â
<stat. theb. 12.206> eligit et, quamquam rudis atque ignara locorum,
<stat. theb. 12.207> praecipites gressus, qua venerat Ornytus, aufert.
<stat. theb. 12.208> atque ubi visa procul socias liquisse malorum,
<stat. theb. 12.209> anne,â ait, hostiles ego te tabente per agros
<stat. theb. 12.210> â heu dolor! â exspectem, quaenam sententia lenti
<stat. theb. 12.211> Theseos? an bello proceres, an dexter haruspex
<stat. theb. 12.212> adnuat? interea funus decrescit. et uncis
<stat. theb. 12.213> alitibus non hos potius supponimus artus?
<stat. theb. 12.214> et nunc me duram, si quis tibi sensus ad umbras,
<stat. theb. 12.215> me tardam Stygiis quereris, fidissime, divis.
<stat. theb. 12.216> heu si nudus adhuc, heu si iam forte sepultus:
<stat. theb. 12.217> nostrum utrumque nefas; adeo vis nulla dolenti,
<stat. theb. 12.218> Mors nusquam saevusve Creon? hortaris euntem,
<stat. theb. 12.219> Ornyte!â sic dicens magno Megareia praeceps
<stat. theb. 12.220> arva rapit passu, demonstrat proxima quisque
<stat. theb. 12.221> obvius horrescitque habitus miseramque veretur.
<stat. theb. 12.222> vadit atrox visu, nil corde nec aure pavescens,
<stat. theb. 12.223> et nimiis confisa malis propiorque timeri:
<stat. theb. 12.224> nocte velut Phrygia cum lamentata resultant
<stat. theb. 12.225> Dindyma, pinigeri rapitur Simoentis ad amnem
<stat. theb. 12.226> dux vesana chori, cuius dea sanguine lecto
<stat. theb. 12.227> ipsa dedit ferrum et vittata fronde notavit.
<stat. theb. 12.228> Iam pater Hesperio flagrantem gurgite currum
<stat. theb. 12.229> abdiderat Titan, aliis rediturus ab undis,
<stat. theb. 12.230> cum tamen illa gravem luctu fallente laborem
<stat. theb. 12.231> nescit abisse diem: nec caligantibus arvis
<stat. theb. 12.232> ferretur, nec frangit iter per et invia saxa
<stat. theb. 12.233> lapsurasque trabes nemorumque arcana, sereno
<stat. theb. 12.234> nigra die, caecisque incisa novalia fossis,
<stat. theb. 12.235> per fluvios secura vadi somnosque ferarum
<stat. theb. 12.236> praeter et horrendas infesta cubilia monstris,
<stat. theb. 12.237> tantum animi luctusque valent! pudet ire Menoeten
<stat. theb. 12.238> tardius, invalidaeque gradum miratur alumnae,
<stat. theb. 12.239> quas non illa domos pecudumque hominumque molesto
<stat. theb. 12.240> pulsavit gemitu! quotiens amissus eunti
<stat. theb. 12.241> limes, et errantem comitis solacia flammae
<stat. theb. 12.242> destituunt gelidaequa facem vicere tenebrae!
<stat. theb. 12.243> iamque supinantur fessis lateque fatiscunt
<stat. theb. 12.244> Penthei devexa iugi, cum pectore anhelo
<stat. theb. 12.245> iam prope deficiens sic incipit orsa Menoetes:
<stat. theb. 12.246> haud procul, exacti si spes non blanda laboris,
<stat. theb. 12.247> Ogygias, Argia, domos et egena sepulcri
<stat. theb. 12.248> busta iacere reor; grave comminus aestuat aer
<stat. theb. 12.249> sordidus, et magnae redeunt per inane volucres,
<stat. theb. 12.250> haec illa est crudelis humus, nec moenia longe.
<stat. theb. 12.251> cernis, ut ingentes murorum porrigat umbras
<stat. theb. 12.252> campus, et e speculis moriens intermicet ignis?
<stat. theb. 12.253> moenia sunt iuxta; modo nox magis ipsa tacebat,
<stat. theb. 12.254> solaque nigrantes laxabant astra tenebras.â
<stat. theb. 12.255> horruit Argia, dextramque ad moenia tendens:
<stat. theb. 12.256> urbs optata prius, nunc tecta hostilia Thebae,
<stat. theb. 12.257> et tamen, inlaesas si reddis coniugis umbras,
<stat. theb. 12.258> sic quoque dulce solum, cernis, quo praedita cultu,
<stat. theb. 12.259> qua stipata manu, iuxta tua limina primum
<stat. theb. 12.260> Oedipodis magni venio nurus? improba non sunt
<stat. theb. 12.261> vota: rogos hospes planctumque et funera posco,
<stat. theb. 12.262> illum, oro, extorrem regni belloque fugatum,
<stat. theb. 12.263> illum, quem solio non es dignata paterno,
<stat. theb. 12.264> redde mihi! tuque, oro, veni, si manibus ulla
<stat. theb. 12.265> effigies errantque animae post membra solutae,
<stat. theb. 12.266> tu mihi pande vias, tuaque ipse ad funera deduc,
<stat. theb. 12.267> si merui!â dixit, tectumque adgressa propinquae
<stat. theb. 12.268> pastorale casae reficit spiramina fessi
<stat. theb. 12.269> ignis, et horrendos inrumpit turbida campos,
<stat. theb. 12.270> qualis ab Aetnaeis accensa lampade saxis
<stat. theb. 12.271> orba Ceres magnae variabat imagine flammae
<stat. theb. 12.272> Ausonium Siculumque latus, vestigia nigri
<stat. theb. 12.273> raptoris vastosque legens in pulvere sulcos;
<stat. theb. 12.274> illius insanis ululatibus ipse remugit
<stat. theb. 12.275> Enceladus ruptoque vias inluminat igni:
<stat. theb. 12.276> Persephonen amnes silvae freta nubila clamant,
<stat. theb. 12.277> Persephonen tantum Stygii tacet aula mariti.
<stat. theb. 12.278> Admonet adtonitam fidus meminisse Creontis
<stat. theb. 12.279> altor et occulto submittere lampada furto,
<stat. theb. 12.280> regina Argolicas modo formidata per urbes,
<stat. theb. 12.281> votum immane procis spesque augustissima gentis,
<stat. theb. 12.282> nocte sub infesta, nullo duce et hoste propinquo,
<stat. theb. 12.283> sola per offensus armorum et lubrica tabo
<stat. theb. 12.284> gramina, non tenebras, non circumfusa tremiscens
<stat. theb. 12.285> concilia umbrarum atque animas sua membra gementes
<stat. theb. 12.286> saepe gradu caeco ferrum calcataque tela
<stat. theb. 12.287> dissimulat, solusque labor vitasse iacentes,
<stat. theb. 12.288> dum funus putat omne suum, visuque sagaci
<stat. theb. 12.289> rimatur positos et corpora prona supinat
<stat. theb. 12.290> incumbens, queriturque parum lucentibus astris.
<stat. theb. 12.291> Forte soporiferas caeli secreta per umbras
<stat. theb. 12.292> Iuno, sinu magni semet furata mariti,
<stat. theb. 12.293> Theseos ad muros, ut Pallada flecteret, ibat,
<stat. theb. 12.294> supplicibusque piis faciles aperiret Athenas,
<stat. theb. 12.295> atque ubi per campos errore fatiscere vano
<stat. theb. 12.296> immeritam Argian supero respexit ab axe,
<stat. theb. 12.297> indoluit visu, et lunaribus obvia bigis
<stat. theb. 12.298> advertit vultum placidaque ita voce locuta est:
<stat. theb. 12.299> da mihi poscenti munus breve, Cynthia, si quis
<stat. theb. 12.300> est Iunonis honos 2; certe Iovis improba iussu
<stat. theb. 12.301> ter noctem Herculeam â veteres sed mitto querellas:
<stat. theb. 12.302> en locus officio, cultrix placitissima nostri
<stat. theb. 12.303> Inachis Argia cernis qua nocte vagetur
<stat. theb. 12.304> nec reperire virum densis queat aegra tenebris?
<stat. theb. 12.305> et tibi nimbosum languet iubar: exsere quaeso
<stat. theb. 12.306> cornua, et adsueto propior premat orbita terras,
<stat. theb. 12.307> hunc quoque, qui curru madidas tibi pronus habenas
<stat. theb. 12.308> ducit, in Aonios vigiles demitte Soporem.â
<stat. theb. 12.309> vix ea, cum scissis magnum dea nubibus orbem
<stat. theb. 12.310> protulit; expavere umbrae, fulgorque recisus
<stat. theb. 12.311> sideribus; vix ipsa tulit Saturnia flammas.
<stat. theb. 12.312> Primum per campos infuso lumine pallam
<stat. theb. 12.313> coniugis ipsa suos noscit miseranda labores,
<stat. theb. 12.314> quamquam texta latent suffusaque sanguine maeret
<stat. theb. 12.315> purpura; dumque deos vocat et de funere caro
<stat. theb. 12.316> hoc superesse putat, videt ipsum in pulvere paene
<stat. theb. 12.317> calcatum. fugere animus visusque sonusque,
<stat. theb. 12.318> inclusitque dolor lacrimas; tum corpore toto
<stat. theb. 12.319> sternitur in voltus animamque per oscula quaerit
<stat. theb. 12.320> absentem, pressumque comis ac veste cruorem
<stat. theb. 12.321> servatura legit, mox tandem voce reversa:
<stat. theb. 12.322> hunc ego te, coniunx, ad debita regna profectum
<stat. theb. 12.323> ductorem belli generumque potentis Adrasti
<stat. theb. 12.324> aspicio, talisque tuis occurro triumphis?
<stat. theb. 12.325> huc adtolle genas defectaque lumina: venit
<stat. theb. 12.326> ad Thebas Argia tuas; age, moenibus indue
<stat. theb. 12.327> et patrios ostende lares et mutua redde
<stat. theb. 12.328> hospitia, heu quid ago? proiectus caespite nudo
<stat. theb. 12.329> hoc patriae telluris habes, quae iurgia? certe
<stat. theb. 12.330> imperium non frater habet, nullasne tuorum
<stat. theb. 12.331> movisti lacrimas? ubi mater, ubi inclyta fama
<stat. theb. 12.332> Antigone? mihi nempe iaces, mihi victus es uni
<stat. theb. 12.333> ! dicebam: quo tendis iter? quid sceptra negata
<stat. theb. 12.334> poscis? habes Argos, soceri regnabis in aula;
<stat. theb. 12.335> hic tibi longus honos, hic indivisa potestas.
<stat. theb. 12.336> quid queror? ipsa dedi bellum maestumque rogavi
<stat. theb. 12.337> ipsa patrem, ut talem nunc te complexa tenerem,
<stat. theb. 12.338> sed bene habet, superi, gratum est, Fortuna; peracta
<stat. theb. 12.339> spes longinqua viae: totos invenimus artus,
<stat. theb. 12.340> ei mihi, sed quanto descendit vulnus hiatu!
<stat. theb. 12.341> hoc frater? qua parte, precor, iacet ille nefandus
<stat. theb. 12.342> praedator? vincam volucres â sit adire potestas â
<stat. theb. 12.343> excludamque feras; an habet funestus et ignes?
<stat. theb. 12.344> sed nec te flammis inopem tua terra videbit:
<stat. theb. 12.345> ardebis lacrimasque feres, quas ferre negatum
<stat. theb. 12.346> regibus, aeternumque tuo famulata sepulcro
<stat. theb. 12.347> durabit deserta fides, festisque dolorum
<stat. theb. 12.348> natus erit, parvoque torum Polynice fovebo.â
<stat. theb. 12.349> Ecce alios gemitus aliamque ad busta ferebat
<stat. theb. 12.350> Antigone miseranda facem, vix nacta petitos
<stat. theb. 12.351> moenibus egressus; illam nam tempore in omni
<stat. theb. 12.352> adtendunt vigiles et rex iubet ipse teneri,
<stat. theb. 12.353> contractaeque vices et crebrior excubat ignis,
<stat. theb. 12.354> ergo deis fratrique moras excusat et amens,
<stat. theb. 12.355> ut paulum immisso cessit statio horrida somno,
<stat. theb. 12.356> erumpit muris: fremitu quo territat agros
<stat. theb. 12.357> virginis ira leae, rabies cui libera tandem
<stat. theb. 12.358> et primus sine matre furor, nec longa morata est,
<stat. theb. 12.359> quippe trucem campum et, positus quo pulvere frater,
<stat. theb. 12.360> noverat: atque illam contra videt ire Menoetes,
<stat. theb. 12.361> cui vacat, et carae gemitus compescit alumnae,
<stat. theb. 12.362> cum tamen erectas extremus virginis aures
<stat. theb. 12.363> accessit sonus, utque atra sub veste comisque
<stat. theb. 12.364> squalentem et crasso foedatam sanguine vultus
<stat. theb. 12.365> astrorum radiis et utraque a lampade vidit:
<stat. theb. 12.366> cuius,â ait, manes, aut quae temeraria quaeris
<stat. theb. 12.367> nocte mea?â nihil illa diu, sed in ora mariti
<stat. theb. 12.368> deicit inque suos pariter velamina vultus,
<stat. theb. 12.369> capta metu subito paulumque oblita doloris,
<stat. theb. 12.370> hoc magis increpitans suspecta silentia perstat
<stat. theb. 12.371> Antigone, comitemque premens ipsamque; sed ambo
<stat. theb. 12.372> deficiunt fixique silent, tandem ora retexit
<stat. theb. 12.373> Argia, corpusque tamen complexa profatur:
<stat. theb. 12.374> si quid in hoc veteri bellorum sanguine mecum
<stat. theb. 12.375> quaesitura venis, si tu quoque dura Creontis
<stat. theb. 12.376> iussa times, possum tibi me confisa fateri,
<stat. theb. 12.377> si misera es â certe lacrimas lamentaque cerno â ,
<stat. theb. 12.378> iunge, age, iunge fidem: proles ego regia Adrasti â
<stat. theb. 12.379> ei mihi! num quis adest? â cari Polynicis ad ignes,
<stat. theb. 12.380> etsi regna vetant â .â stupuit Cadmeia virgo
<stat. theb. 12.381> intremuitque simul, dicentemque occupat ultro:
<stat. theb. 12.382> mene igitur sociam â pro fors ignara! â malorum,
<stat. theb. 12.383> mene times? mea membra tenes, mea funera plangis.
<stat. theb. 12.384> cedo, tene, pudet heu! pietas ignava sororis!
<stat. theb. 12.385> haec prior â !â hic pariter lapsae iunctoque per ipsum
<stat. theb. 12.386> amplexu miscent avidae lacrimasque comasque,
<stat. theb. 12.387> partitaeque artus redeunt alterna gementes
<stat. theb. 12.388> ad vultum et cara vicibus cervice fruuntur.
<stat. theb. 12.389> dumque modo haec fratrem memorat, nunc illa maritum,
<stat. theb. 12.390> mutuaque exorsae Thebas Argosque renarrant,
<stat. theb. 12.391> longius Argia miseros reminiscitur actus:
<stat. theb. 12.392> per tibi furtivi sacrum commune doloris,
<stat. theb. 12.393> per socios manes et conscia sidera iuro:
<stat. theb. 12.394> non hic amissos, quamquam vagus exsul, honores,
<stat. theb. 12.395> non gentile solum, carae non pectora matris,
<stat. theb. 12.396> te cupiit unam noctesque diesque locutus
<stat. theb. 12.397> Antigonen; ego cura minor facilisque relinqui.
<stat. theb. 12.398> tu tamen ex celsa sublimem forsitan arce
<stat. theb. 12.399> ante nefas Grais dantem vexilla maniplis
<stat. theb. 12.400> vidisti, teque ille acie respexit ab ipsa
<stat. theb. 12.401> ense salutatam et nutantis vertice coni:
<stat. theb. 12.402> nos procul, extremas sed quis deus egit in iras?
<stat. theb. 12.403> nil vestrae valuere preces? tibine iste negavit
<stat. theb. 12.404> oranti?â causas ac tristia reddere fata
<stat. theb. 12.405> coeperat Antigone; fidus comes admonet ambas:
<stat. theb. 12.406> heia agite inceptum potius! iam sidera pallent
<stat. theb. 12.407> vicino turbata die, perferte laborem,
<stat. theb. 12.408> tempus erit lacrimis, accenso flebitis igne.â
<stat. theb. 12.409> Haud procul Ismeni monstrabant murmura ripas,
<stat. theb. 12.410> qua turbatus adhuc et sanguine decolor ibat.
<stat. theb. 12.411> huc laceros artus socio conamine portant
<stat. theb. 12.412> invalidae, iungitque comes non fortior ulnas.
<stat. theb. 12.413> sic Hyperionium tepido Phaethonta sorores
<stat. theb. 12.414> fumantem lavere Pado; vixdum ille sepulcro
<stat. theb. 12.415> conditus, et flentes stabant ad flumina silvae.
<stat. theb. 12.416> ut sanies purgata vado membrisque reversus
<stat. theb. 12.417> mortis honos, ignem miserae post ultima quaerunt
<stat. theb. 12.418> oscula; sed gelidae circum exanimesque favillae
<stat. theb. 12.419> putribus in foveis, atque omnia busta quiescunt.
<stat. theb. 12.420> stabat adhuc seu forte rogus, seu numine divum,
<stat. theb. 12.421> cui torrere datum saevos Eteocleos artus,
<stat. theb. 12.422> sive locum monstris iterum Fortuna parabat,
<stat. theb. 12.423> seu dissensuros servaverat Eumenis ignes,
<stat. theb. 12.424> hic tenuem nigris etiamnum advivere lucem
<stat. theb. 12.425> roboribus pariter cupidae videre, simulque
<stat. theb. 12.426> flebile gavisae; nec adhuc, quae busta, repertum,
<stat. theb. 12.427> sed placidus quemcumque rogant mitisque supremi
<stat. theb. 12.428> admittat cineris consortem et misceat umbras.
<stat. theb. 12.429> Ecce iterum fratres: primos ut contigit artus
<stat. theb. 12.430> ignis edax, tremuere rogi et novus advena busto
<stat. theb. 12.431> pellitur; exundant diviso vertice flammae
<stat. theb. 12.432> alternosque apices abrupta luce coruscant.
<stat. theb. 12.433> pallidus Eumenidum veluti commiserit ignes
<stat. theb. 12.434> Orcus, uterque minax globus et conatur uterque
<stat. theb. 12.435> longius; ipsae etiam commoto pondere paulum
<stat. theb. 12.436> secessere trabes, conclamat territa virgo:
<stat. theb. 12.437> occidimus, functasque manu stimulavimus iras.
<stat. theb. 12.438> frater erat: quis enim accessus ferus hospitis umbrae
<stat. theb. 12.439> pelleret? en clipei fragmen semiustaque nosco
<stat. theb. 12.440> cingula, frater erat! cernisne, ut flamma recedat
<stat. theb. 12.441> concurratque tamen? vivunt odia improba, vivunt,
<stat. theb. 12.442> nil actum bello; miseri, sic, dum arma movetis,
<stat. theb. 12.443> vicit nempe Creon! nusquam iam regna, quis ardor?
<stat. theb. 12.444> cui furitis? sedate minas; tuque exsul ubique
<stat. theb. 12.445> semper inops aequi, iam cede: hoc nupta precatur,
<stat. theb. 12.446> hoc soror, aut saevos mediae veniemus in ignes.â
<stat. theb. 12.447> Vix ea, cum subitus campos tremor altaque tecta
<stat. theb. 12.448> impulit adiuvitque rogi discordis hiatus,
<stat. theb. 12.449> et vigilum turbata quies, quibus ipse malorum
<stat. theb. 12.450> Angebat simulacra sopor: ruit dicet, omnem
<stat. theb. 12.451> prospectum lustrans armata indagine miles,
<stat. theb. 12.452> illos instantes senior timet unus; at ipsae
<stat. theb. 12.453> ante rogum saevique palam sprevisse Creontis
<stat. theb. 12.454> imperia et furtum claro plangore fatentur
<stat. theb. 12.455> securae, quippe omne vident duxisse cadaver.
<stat. theb. 12.456> ambitur saeva de morte animosaque leti
<stat. theb. 12.457> spes furit: haec fratris rapuisse, haec coniugis artus
<stat. theb. 12.458> contendunt vicibusque probant: ego corpus,â ego ignes,â
<stat. theb. 12.459> me pietas,â me duxit amor.â deposcere saeva
<stat. theb. 12.460> supplicia et dextras iuvat insertare catenis.
<stat. theb. 12.461> nusquam illa alternis modo quae reverentia verbis,
<stat. theb. 12.462> iram odiumque putes; tantus discordat utrimque
<stat. theb. 12.463> clamor, et ad regem, qui deprendere, trahuntur.
<stat. theb. 12.464> At procul Actaeis dextra iam Pallade muris
<stat. theb. 12.465> Iuno Phoroneas inducit praevia matres
<stat. theb. 12.466> attonitas, non ipsa minus, coetumque gementem
<stat. theb. 12.467> conciliat populis et Actibus addit honorem.
<stat. theb. 12.468> ipsa manu ramosque oleae vittasque precantes
<stat. theb. 12.469> tradit, et obtenta submittere lumina palla
<stat. theb. 12.470> et praeferre docet vacuas sine manibus urnas.
<stat. theb. 12.471> omnis Erechtheis effusa penatibus aetas
<stat. theb. 12.472> tecta viasque replent: unde hoc examen et una
<stat. theb. 12.473> tot miserae? necdum causas novere malorum,
<stat. theb. 12.474> iamque gemunt. dea conciliis se miscet utrisque
<stat. theb. 12.475> cuncta docens, qua gente satae, quae funera plangant
<stat. theb. 12.476> quidve petant; variis nec non adfatibus ipsae
<stat. theb. 12.477> Ogygias leges immansuetumque Creonta
<stat. theb. 12.478> multum et ubique fremunt. Geticae non plura queruntur
<stat. theb. 12.479> hospitibus tectis trunco sermone volucres,
<stat. theb. 12.480> cum duplices thalamos et iniquum Terea clamant.
<stat. theb. 12.481> Urbe fuit media nulli concessa potentum
<stat. theb. 12.482> ara deum; mitis posuit Clementia sedem,
<stat. theb. 12.483> et miseri fecere sacram; sine supplice numquam
<stat. theb. 12.484> illa novo, nulla damnavit vota repulsa,
<stat. theb. 12.485> auditi quicumque rogant, noctesque diesque
<stat. theb. 12.486> ire datum et solis numen placare querellis,
<stat. theb. 12.487> parca superstitio: non turea flamma, nec altus
<stat. theb. 12.488> accipitur sanguis: lacrimis altaria sudant,
<stat. theb. 12.489> maestarumque super libamina secta comarum
<stat. theb. 12.490> pendent et vestes mutata sorte relictae.
<stat. theb. 12.491> mite nemus circa, cultuque insigne verendo
<stat. theb. 12.492> vittatae laurus et supplicis arbor olivae.
<stat. theb. 12.493> nulla autem effigies, nulli commissa metallo
<stat. theb. 12.494> forma dei, mentes habitare et pectora gaudet,
<stat. theb. 12.495> semper habet trepidos, semper locus horret egenis
<stat. theb. 12.496> coetibus, ignotae tantum felicibus arae.
<stat. theb. 12.497> fama est, defensos acie post busta paterni
<stat. theb. 12.498> numinis Herculeos sedem fundasse nepotes,
<stat. theb. 12.499> fama minor factis: ipsos nam credere dignum
<stat. theb. 12.500> caelicolas, tellus quibus hospita semper Athenae,
<stat. theb. 12.501> ceu leges hominemque novum ritusque sacrorum
<stat. theb. 12.502> seminaque in vacuas hinc descendentia terras,
<stat. theb. 12.503> sic sacrasse loco commune animantibus aegris
<stat. theb. 12.504> confugium, unde procul starent iraeque minaeque
<stat. theb. 12.505> regnaque, et a iustis Fortuna recederet aris.
<stat. theb. 12.506> iam tunc innumerae norant altaria gentes:
<stat. theb. 12.507> huc victi bellis patriaque a sede fugati,
<stat. theb. 12.508> regnorumque inopes scelerumque errore nocentes
<stat. theb. 12.509> conveniunt pacemque rogant; mox hospita sedes
<stat. theb. 12.510> vicit et Oedipodae Furias et funus Olynthi
<stat. theb. 12.511> texit et a misero matrem submovit Oreste.
<stat. theb. 12.512> huc volgo monstrante locum manus anxia Lernae
<stat. theb. 12.513> deveniunt, cedunt miserorum turba priorum,
<stat. theb. 12.514> vix ibi, sedatis requierunt pectora curis:
<stat. theb. 12.515> ceu patrio super alta grues Aquilone fugatae
<stat. theb. 12.516> cum videre Pharon; tunc aethera latius implent,
<stat. theb. 12.517> tunc hilari clangore sonant; iuvat orbe sereno
<stat. theb. 12.518> contempsisse nives et frigora solvere Nilo.
<stat. theb. 12.519> Iamque domos patrias Scythicae post aspera gentis
<stat. theb. 12.520> proelia laurigero subeuntem Thesea curru
<stat. theb. 12.521> laetifici plausus missusque ad sidera vulgi
<stat. theb. 12.522> clamor et emeritis hilaris tuba nuntiat armis,
<stat. theb. 12.523> ante ducem spolia et, duri Mavortis imago,
<stat. theb. 12.524> virginei currus cumulataque fercula cristis
<stat. theb. 12.525> et tristes ducuntur equi truncaeque bipennes,
<stat. theb. 12.526> quis nemora et solidam Maeotida caedere suetae,
<stat. theb. 12.527> corytique leves portantur et ignea gemmis
<stat. theb. 12.528> cingula et informes dominarum sanguine peltae.
<stat. theb. 12.529> ipsae autem nondum trepidae sexumve fatentur,
<stat. theb. 12.530> nec vulgare gemunt aspernanturque precari,
<stat. theb. 12.531> et tantum innuptae quaerunt delubra Minervae,
<stat. theb. 12.532> primus amor niveis victorem cernere vectum
<stat. theb. 12.533> quadriiugis; nec non populos in semet agebat
<stat. theb. 12.534> Hippolyte, iam blanda genas patiensque mariti
<stat. theb. 12.535> foederis, hanc patriae ritus fregisse severos
<stat. theb. 12.536> Atthides oblique secum mirantur operto
<stat. theb. 12.537> murmure, quod nitidi crines, quod pectora palla
<stat. theb. 12.538> tota latent, magnis quod barbara semet Athenis
<stat. theb. 12.539> misceat atque hosti veniat paritura marito.
<stat. theb. 12.540> Paulum et ab insessis maestae Pelopeides aris
<stat. theb. 12.541> promovere gradum seriemque et dona triumphi
<stat. theb. 12.542> mirantur, victique animo rediere mariti,
<stat. theb. 12.543> atque ubi tardavit currus et ab axe superbo
<stat. theb. 12.544> explorat causas victor poscitque benigna
<stat. theb. 12.545> aure preces, ausa ante alias Capaneia coniunx:
<stat. theb. 12.546> belliger Aegide, subitae cui maxima laudis
<stat. theb. 12.547> semina de nostris aperit Fortuna ruinis,
<stat. theb. 12.548> non externa genus, dirae nec conscia noxae
<stat. theb. 12.549> turba sumus: domus Argos erat regesque mariti,
<stat. theb. 12.550> non utinam et fortes! quid enim septena movere
<stat. theb. 12.551> castra et Agenoreos opus emendare penates?
<stat. theb. 12.552> nec querimur caesos: haec bellica iura vicesque
<stat. theb. 12.553> armorum; sed non Siculis exorta sub antris
<stat. theb. 12.554> monstra nec Ossaei bello cecidere bimembres.
<stat. theb. 12.555> mitto genus clarosque patres: hominum, inclyte Theseu,
<stat. theb. 12.556> sanguis erant, homines, eademque in sidera, eosdem
<stat. theb. 12.557> sortitus animarum alimentaque vestra creati,
<stat. theb. 12.558> quos vetat igne Creon Stygiaeque a limine portae,
<stat. theb. 12.559> ceu sator Eumenidum aut Lethaei portitor amnis,
<stat. theb. 12.560> submovet ac dubio caelique Erebique sub axe
<stat. theb. 12.561> detinet, heu princeps Natura! ubi numina, ubi illest
<stat. theb. 12.562> fulminis iniusti iaculator? ubi estis, Athenae?
<stat. theb. 12.563> septima iam surgens trepidis Aurora iacentes
<stat. theb. 12.564> aversatur equis; radios declinat et horret
<stat. theb. 12.565> stelligeri iubar omne poli; iam comminus ipsae
<stat. theb. 12.566> pabula dira ferae campumque odere volucres
<stat. theb. 12.567> spirantem tabo et caelum ventosque gravantem.
<stat. theb. 12.568> quantum etenim superesse rear? nuda ossa putremque
<stat. theb. 12.569> verrere permittat saniem, properate, verendi
<stat. theb. 12.570> Cecropidae; vos ista decet vindicta, priusquam
<stat. theb. 12.571> Emathii Thracesque dolent, quaeque exstat ubique
<stat. theb. 12.572> gens arsura rogis manesque habitura supremos,
<stat. theb. 12.573> nam quis erit saevire modus? bellavimus, esto;
<stat. theb. 12.574> sed cecidere odia et tristes mors obruit iras.
<stat. theb. 12.575> tu quoque, ut egregios fama cognovimus actus,
<stat. theb. 12.576> non trucibus monstris Sinin infandumque dedisti
<stat. theb. 12.577> Cercyona, et saevum velles Scirona crematum.
<stat. theb. 12.578> credo et Amazoniis Tanain fumasse sepulcris,
<stat. theb. 12.579> unde haec arma refers,sed et hunc dignare triumphum,
<stat. theb. 12.580> da terris unum caeloque Ereboque laborem,
<stat. theb. 12.581> si patrium Marathona metu, si tecta levasti
<stat. theb. 12.582> Cressia, nec fudit vanos anus hospita fletus,
<stat. theb. 12.583> sic tibi non ullae socia sine Pallade pugnae,
<stat. theb. 12.584> nec sacer invideat paribus Tirynthius actis,
<stat. theb. 12.585> semper et in curru, semper te mater ovantem
<stat. theb. 12.586> cernat, et invictae nil tale precentur Athenae.â
<stat. theb. 12.587> Dixerat; excipiunt cunctae tenduntque precantes
<stat. theb. 12.588> cum clamore manus; rubuit Neptunius heros
<stat. theb. 12.589> permotus lacrimis; iusta mox concitus ira
<stat. theb. 12.590> exclamat: quaenam ista novos induxit Erinys
<stat. theb. 12.591> regnorum mores? non haec ego pectora liqui
<stat. theb. 12.592> Graiorum abscedens, Scythiam Pontumque nivalem
<stat. theb. 12.593> cum peterem; novus unde furor? victumne putasti
<stat. theb. 12.594> Thesea, dire Creon? adsum, nec sanguine fessum
<stat. theb. 12.595> crede; sitit meritos etiamnum haec hasta cruores.
<stat. theb. 12.596> nulla mora est; verte hunc adeo, fidissime Phegeu,
<stat. theb. 12.597> cornipedem, et Tyrias invectus protinus arces
<stat. theb. 12.598> aut Danais edice rogos aut proelia Thebis.â
<stat. theb. 12.599> sic ait oblitus bellique viaeque laborum,
<stat. theb. 12.600> hortaturque suos viresque instaurat anhelas:
<stat. theb. 12.601> ut modo conubiis taurus saltuque recepto
<stat. theb. 12.602> cum posuit pugnas, alio si forte remugit
<stat. theb. 12.603> bellatore nemus, quamquam ora et colla cruento
<stat. theb. 12.604> imbre madent,novus arma parat campumque lacessens
<stat. theb. 12.605> dissimulat gemitus et vulnera pulvere celat.
<stat. theb. 12.606> ipsa metus Libycos servatricemque Medusam
<stat. theb. 12.607> pectoris incussa movit Tritonia parma,
<stat. theb. 12.608> protinus erecti toto simul agmine Thebas
<stat. theb. 12.609> respexere angues; necdum Atticus ire parabat
<stat. theb. 12.610> miles, et infelix expavit classica Dirce.
<stat. theb. 12.611> Continuo in pugnas haud solum accensa iuventus,
<stat. theb. 12.612> qui modo Caucasei comites rediere triumphi:
<stat. theb. 12.613> omnis ad arma rudes ager exstimulavit alumnos.
<stat. theb. 12.614> conveniunt ultroque ducis vexilla sequuntur,
<stat. theb. 12.615> qui gelidum Braurona viri, qui rura lacessunt
<stat. theb. 12.616> Monychia et trepidis stabilem Piraeea nautis
<stat. theb. 12.617> et nondum Eoo clarum Marathona triumpho,
<stat. theb. 12.618> mittit in arma manus gentilibus hospita divis
<stat. theb. 12.619> Icarii Celeique domus viridesque Melaenae,
<stat. theb. 12.620> dives et Aegaleos nemorum Parnesque benignus
<stat. theb. 12.621> vitibus et pinguis melior Lycabessos olivae,
<stat. theb. 12.622> venit atrox Alaeus et olentis arator Hymetti,
<stat. theb. 12.623> quaeque rudes thyrsos hederis vestistis, Acharnae.
<stat. theb. 12.624> linquitur Eois longe speculabile proris
<stat. theb. 12.625> Sunion, unde vagi casurum in nomina ponti
<stat. theb. 12.626> Cressia decepit falso ratis Aegea velo.
<stat. theb. 12.627> hos Salamin populos, illos Cerealis Eleusin
<stat. theb. 12.628> horrida suspensis ad proelia misit aratris,
<stat. theb. 12.629> et quos Callirhoe noviens errantibus undis
<stat. theb. 12.630> implicat, et raptae qui conscius Orithyiae
<stat. theb. 12.631> celavit ripis Geticos Elisos amores,
<stat. theb. 12.632> ipse quoque in pugnas vacuatur collis, ubi ingens
<stat. theb. 12.633> lis superum, dubiis donec nova surgeret arbor
<stat. theb. 12.634> rupibus et longa refugum mare frangeret umbra,
<stat. theb. 12.635> isset et Arctoas Cadmea ad moenia ducens
<stat. theb. 12.636> Hippolyte turmas: retinet iam certa tumentis
<stat. theb. 12.637> spes uteri, coniunxque rogat dimittere curas
<stat. theb. 12.638> Martis et emeritas thalamo sacrare pharetras.
<stat. theb. 12.639> Hos ubi velle acies et dulci gliscere ferro
<stat. theb. 12.640> dux videt, utque piis raptim dent oscula natis
<stat. theb. 12.641> amplexusque breves, curru sic fatur ab alto:
<stat. theb. 12.642> terrarum leges et mundi foedera mecum
<stat. theb. 12.643> defensura cohors, dignas insumite mentes
<stat. theb. 12.644> coeptibus: hac omnem divumque hominumque favor em
<stat. theb. 12.645> Naturamque ducem coetusque silentis Averni
<stat. theb. 12.646> stare palam est; illic Poenarum exercita Thebis
<stat. theb. 12.647> agmina et anguicomae ducunt vexilla sorores,
<stat. theb. 12.648> ite alacres tantaeque, precor, confidite causae.â
<stat. theb. 12.649> dixit, et emissa praeceps iter incohat hasta:
<stat. theb. 12.650> qualis Hyperboreos ubi nubilus institit axes
<stat. theb. 12.651> Iuppiter et prima tremefecit sidera bruma,
<stat. theb. 12.652> rumpitur Aeolia et longam indignata quietem
<stat. theb. 12.653> tollit hiemps animos ventosaque sibilat Arctos;
<stat. theb. 12.654> tunc montes undaeque fremunt, tunc proelia caecis
<stat. theb. 12.655> nubibus et tonitrus insanaque fulmina gaudent.
<stat. theb. 12.656> Icta gemit tellus, virides gravis ungula campos
<stat. theb. 12.657> mutat, et innumeris peditumque equitumque catervis
<stat. theb. 12.658> exspirat protritus ager, nec pulvere crasso
<stat. theb. 12.659> armorum lux victa perit, sed in aethera longum
<stat. theb. 12.660> frangitur, et mediis ardent in nubibus hastae.
<stat. theb. 12.661> noctem adeo placidasque operi iunxere tenebras,
<stat. theb. 12.662> certamenque immane viris, quo concita tendant
<stat. theb. 12.663> agmina, quis visas proclamet ab aggere Thebas,
<stat. theb. 12.664> cuius in Ogygio stet princeps lancea muro.
<stat. theb. 12.665> at procul ingenti Neptunius agmina Theseus
<stat. theb. 12.666> angustat clipeo, propriaeque exordia laudis
<stat. theb. 12.667> centum urbes umbone gerit centenaque Cretae
<stat. theb. 12.668> moenia, seque ipsum monstrosi ambagibus antri
<stat. theb. 12.669> hispida torquentem luctantis colla iuvenci
<stat. theb. 12.670> alternasque manus circum et nodosa ligantem
<stat. theb. 12.671> bracchia et abducto vitantem cornua vultu,
<stat. theb. 12.672> terror habet populos, cum saeptus imagine torva
<stat. theb. 12.673> ingreditur pugnas: bis Thesea bisque cruentas
<stat. theb. 12.674> caede videre manus; veteres reminiscitur actus
<stat. theb. 12.675> ipse tuens sociumque gregem metuendaque quondam
<stat. theb. 12.676> limina, et absumpto pallentem Gnosida filo.
<stat. theb. 12.677> Saevus at interea ferro post terga revinctas
<stat. theb. 12.678> Antigonen viduamque Creon Adrastida leto
<stat. theb. 12.679> admovet; ambae hilares et mortis amore superbae
<stat. theb. 12.680> ensibus intentant iugulos regemque cruentum
<stat. theb. 12.681> destituunt: eum dicta ferens Theseia Phegeus
<stat. theb. 12.682> adstitit, ille quidem ramis insontis olivae
<stat. theb. 12.683> pacificus, sed bella ciet bellumque minatur,
<stat. theb. 12.684> grande fremens,nimiumque memor mandantis et ipsum
<stat. theb. 12.685> iam prope, iam medios operire cohortibus agros
<stat. theb. 12.686> ingeminans, stetit ambiguo Thebanus in aestu
<stat. theb. 12.687> curarum, nutantque minae et prior ira tepescit.
<stat. theb. 12.688> tune firmat sese, fletumque ac triste renidens:
<stat. theb. 12.689> parvane prostratisâ inquit, documenta Mycenis
<stat. theb. 12.690> sanximus? en iterum, qui moenia nostra lacessant.
<stat. theb. 12.691> accipimus, veniant; sed ne post bella querantur:
<stat. theb. 12.692> lex eadem victis.â dicit; sed pulvere crasso
<stat. theb. 12.693> caligare diem et Tyrios iuga perdere montes
<stat. theb. 12.694> aspicit; armari populos tamen armaque ferri
<stat. theb. 12.695> ipse iubet pallens, mediaeque in sedibus aulae
<stat. theb. 12.696> Eumenidas subitas flentemque Menoecea cernit
<stat. theb. 12.697> turbidus impositosque rogis gaudere Pelasgos.
<stat. theb. 12.698> quis fuit ille dies? tanto cum sanguine Thebis
<stat. theb. 12.699> pax inventa perit? patriis modo fixa revellunt
<stat. theb. 12.700> arma deis, clipeisque obducunt pectora fractis,
<stat. theb. 12.701> et galeas humiles et adhuc sordentia tabo
<stat. theb. 12.702> spicula: non pharetris quisquam, non ense decorus,
<stat. theb. 12.703> non spectandus equo; cessat fiducia valli,
<stat. theb. 12.704> murorum patet omne latus, munimina portae
<stat. theb. 12.705> exposcunt: prior hostis habet; fastigia desunt:
<stat. theb. 12.706> deiecit Capaneus; exsanguis et aegra iuventus
<stat. theb. 12.707> iam nec coniugibus suprema nec oscula natis
<stat. theb. 12.708> iungit, et attoniti nil optavere parentes.
<stat. theb. 12.709> Atticus interea, iubar ut clarescere ruptis
<stat. theb. 12.710> nubibus et solem primis aspexit in armis,
<stat. theb. 12.711> desilit in campum, qui subter moenia nudos
<stat. theb. 12.712> adservat manes, dirisque vaporibus aegrum
<stat. theb. 12.713> aera pulverea penitus sub casside ducens
<stat. theb. 12.714> ingemit et iustas belli flammatur in iras.
<stat. theb. 12.715> hunc saltem miseris ductor Thebanus honorem
<stat. theb. 12.716> largitus Danais, quod non super ipsa iacentum
<stat. theb. 12.717> corpora belligeras acies Martemque secundum
<stat. theb. 12.718> miscuit; aut lacera ne quid de strage nefandus
<stat. theb. 12.719> perderet, eligitur saevos potura cruores
<stat. theb. 12.720> terra rudis? iamque alternas in proelia gentes
<stat. theb. 12.721> dissimilis Bellona ciet; non clamor utrimque,
<stat. theb. 12.722> non utrimque tubae: stat debilis altera pubes
<stat. theb. 12.723> submissos enses nequiquam amentaque dextris
<stat. theb. 12.724> laxa tenens; cedunt tellure, armisque reductis
<stat. theb. 12.725> ostentant veteres etiamnum in sanguine plagas.
<stat. theb. 12.726> iam nec Cecropiis idem ductoribus ardor,
<stat. theb. 12.727> languescuntque minae et virtus secura residit:
<stat. theb. 12.728> ventorum velut ira minor, nisi silva furentes
<stat. theb. 12.729> impedit, insanique tacent sine litore fluctus.
<stat. theb. 12.730> Ut vero aequoreus quercum Marathonida Theseus
<stat. theb. 12.731> extulit, erectae cuius crudelis in hostes
<stat. theb. 12.732> umbra cadit campumque trucem lux cuspidis implet:
<stat. theb. 12.733> ceu pater Edonos Haemi de vertice Mavors
<stat. theb. 12.734> impulerit currus, rapido mortemque fugamque
<stat. theb. 12.735> axe vehens, sic exanimes in terga reducit
<stat. theb. 12.736> pallor Agenoridas; taedet fugientibus uti
<stat. theb. 12.737> Thesea, nec facilem dignatur dextra cruorem,
<stat. theb. 12.738> cetera plebeio desaevit sanguine virtus,
<stat. theb. 12.739> sic iuvat exanimis proiectaque praeda canesque
<stat. theb. 12.740> degeneresque lupos: magnos alit ira leones.
<stat. theb. 12.741> attamen Olenium Lamyrumque, hunc tela pharetra
<stat. theb. 12.742> promentem, hunc saevi tollentem pondera saxi
<stat. theb. 12.743> deicit, et triplici confisos robore gentis
<stat. theb. 12.744> Alcetidas fratres, totidem quos eminus hastis
<stat. theb. 12.745> continuat; ferrum consumpsit pectore Phyleus,
<stat. theb. 12.746> ore momordit Helops, umero transmisit Iapyx.
<stat. theb. 12.747> iamque et quadriiugo celsum petit Haemona curru,
<stat. theb. 12.748> horrendumque manu telum rotat: ille paventes
<stat. theb. 12.749> obliquavit equos; longo perlata tenore
<stat. theb. 12.750> transiit hasta duos, sitiebat vulnera nec non
<stat. theb. 12.751> tertia, sed medio cuspis temone retenta est.
<stat. theb. 12.752> Sed solum votis, solum clamore tremendo
<stat. theb. 12.753> omnibus in turmis optat vocitatque Creonta.
<stat. theb. 12.754> atque hunc diversa bellorum in fronte maniplos
<stat. theb. 12.755> hortantem dictis frustraque extrema minantem
<stat. theb. 12.756> conspicit; abscedunt comites: sed Thesea iussi
<stat. theb. 12.757> linquebant fretique deis atque ipsius armis;
<stat. theb. 12.758> ille tenet revocatque suos; utque aequa notavit
<stat. theb. 12.759> hinc atque hinc odia, extrema se colligit ira,
<stat. theb. 12.760> iam letale furens, atque audax morte futura:
<stat. theb. 12.761> non cum peltiferis,â ait, haec tibi pugna puellis,
<stat. theb. 12.762> virgineas ne crede manus: hic cruda virorum
<stat. theb. 12.763> proelia, nos magnum qui Tydea quique furentem
<stat. theb. 12.764> Hippomedonta neci Capaneaque misimus umbris
<stat. theb. 12.765> pectora, quae bellum praeceps amentia suasit,
<stat. theb. 12.766> improbe? nonne vides, quos ulciscare, iacentes?â
<stat. theb. 12.767> sic ait, et frustra periturum missile summo
<stat. theb. 12.768> adfixit clipeo, risit vocesque manumque
<stat. theb. 12.769> horridus Aegides, ferrataque arbore magnos
<stat. theb. 12.770> molitur iactus, nec non prius ore superbo
<stat. theb. 12.771> intonat: Argolici, quibus haec datur hostia, manes,
<stat. theb. 12.772> pandite Tartareum chaos ultricesque parate
<stat. theb. 12.773> Eumenidas, venit ecce Creon!â sic fatus, et auras
<stat. theb. 12.774> dissipat hasta tremens; tunc qua subtemine duro
<stat. theb. 12.775> multiplicem tenues iterant thoraca catenae,
<stat. theb. 12.776> incidit: emicuit per mille foramina sanguis
<stat. theb. 12.777> impius; ille oculis extremo errore solutis
<stat. theb. 12.778> labitur, adsistit Theseus gravis armaque tollens:
<stat. theb. 12.779> iamne dare exstinctis iustos,â ait, hostibus ignes,
<stat. theb. 12.780> iam victos operire placet? vade atra dature
<stat. theb. 12.781> supplicia extremique tamen secure sepulcri.â
<stat. theb. 12.782> Accedunt utrimque pio vexilla tumultu
<stat. theb. 12.783> permiscentque manus; medio iam foedera bello,
<stat. theb. 12.784> iamque hospes Theseus; orant succedere muris
<stat. theb. 12.785> dignarique domos, nec tecta hostilia victor
<stat. theb. 12.786> aspernatus init; gaudent matresque nurusque
<stat. theb. 12.787> Ogygiae, qualis thyrso bellante subactus
<stat. theb. 12.788> mollia laudabat iam marcidus orgia Ganges,
<stat. theb. 12.789> ecce per adversas Dircaei verticis umbras
<stat. theb. 12.790> femineus quatit astra fragor, matresque Pelasgae
<stat. theb. 12.791> decurrunt: quales Bacchea ad bella vocatae
<stat. theb. 12.792> Thyiades amentes, magnum quas poscere credas
<stat. theb. 12.793> aut fecisse nefas; gaudent lamenta novaeque
<stat. theb. 12.794> exsultant lacrimae; rapit huc, rapit impetus illuc,
<stat. theb. 12.795> Thesea magnanimum quaerant prius, anne Creonta,
<stat. theb. 12.796> anne suos: vidui ducunt ad corpora luctus.
<stat. theb. 12.797> Non ego, centena si quis mea pectora laxet
<stat. theb. 12.798> voce deus, tot busta simul vulgique ducumque,
<stat. theb. 12.799> tot pariter gemitus dignis conatibus aequem:
<stat. theb. 12.800> turbine quo sese caris impleverit audax
<stat. theb. 12.801> ignibus Euadne fulmenque in pectore magno
<stat. theb. 12.802> quaesierit; quo more iacens super oscula saevi
<stat. theb. 12.803> corporis infelix excuset Tydea coniunx;
<stat. theb. 12.804> ut saevos narret vigiles Argia sorori;
<stat. theb. 12.805> Arcada quo planctu genetrix Erymanthia clamet,
<stat. theb. 12.806> Arcada, consumpto servantem sanguine vultus,
<stat. theb. 12.807> Arcada, quem geminae pariter flevere cohortes,
<stat. theb. 12.808> vix novus ista furor veniensque implesset Apollo,
<stat. theb. 12.809> et mea iam longo meruit ratis aequore portum.
<stat. theb. 12.810> Durabisne procul dominoque legere superstes,
<stat. theb. 12.811> o mihi bissenos multum vigilata per annos
<stat. theb. 12.812> Thebai? iam certe praesens tibi Fama benignum
<stat. theb. 12.813> stravit iter coepitque novam monstrare futuris,
<stat. theb. 12.814> iam te magnanimus dignatur noscere Caesar,
<stat. theb. 12.815> Itala iam studio discit memoratque iuventus.
<stat. theb. 12.816> vive, precor; nec tu divinam Aeneida tempta,
<stat. theb. 12.817> sed longe sequere et vestigia semper adora,
<stat. theb. 12.818> mox, tibi si quis adhuc praetendit nubila livor,
<stat. theb. 12.819> occidet, et meriti post me referentur honores.
