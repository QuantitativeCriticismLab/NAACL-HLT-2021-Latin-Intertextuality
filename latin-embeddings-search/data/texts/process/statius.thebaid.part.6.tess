<stat. theb. 6.1> Nuntia multivago Danaas perlabitur urbes
<stat. theb. 6.2> Fama gradu, sancire novo sollemnia busto
<stat. theb. 6.3> Inachidas ludumque super, quo Martia bellis
<stat. theb. 6.4> praesudare paret seseque accendere virtus.
<stat. theb. 6.5> Graium ex more decus: primus Pisaea per arva
<stat. theb. 6.6> hunc pius Alcides Pelopi certavit honorem
<stat. theb. 6.7> pulvereumque fera crinem detersit oliva:
<stat. theb. 6.8> proxima vipereo celebratur libera nexu
<stat. theb. 6.9> Phocis, Apollineae bellum puerile pharetrae;
<stat. theb. 6.10> mox circum tristes servata Palaemonis aras
<stat. theb. 6.11> nigra superstitio, quotiens animosa resumit
<stat. theb. 6.12> Leucothea gemitus et amica ad litora festa
<stat. theb. 6.13> tempestate venit: planctu conclamat uterque
<stat. theb. 6.14> Isthmos. Echioniae responsant flebile Thebae,
<stat. theb. 6.15> et nunc eximii regum, quibus Argos alumnis
<stat. theb. 6.16> conexum caelo, quorumque ingentia tellus
<stat. theb. 6.17> Aonis et Tyriae suspirant nomina matres,
<stat. theb. 6.18> concurrunt nudasque movent in proelia vires:
<stat. theb. 6.19> ceu primum ausurae trans alta ignota biremes,
<stat. theb. 6.20> seu Tyrrhenam hiemem, seu stagna Aegaea lacessant,
<stat. theb. 6.21> tranquillo prius arma lacu clavumque levesque
<stat. theb. 6.22> explorant remos atque ipsa pericula discunt;
<stat. theb. 6.23> at cum experta cohors, tune pontum inrumpere fretae
<stat. theb. 6.24> longius ereptasque oculis non quaerere terras.
<stat. theb. 6.25> Clara laboriferos caelo Tithonia currus
<stat. theb. 6.26> extulerat vigilesque deae pallentis habenas
<stat. theb. 6.27> et Nox et cornu fugiebat Somnus inani;
<stat. theb. 6.28> iam plangore viae, gemitu iam regia mugit
<stat. theb. 6.29> flebilis, acceptos longe nemora avia frangunt
<stat. theb. 6.30> multiplicantque sonos, sedet ipse exutus honoro
<stat. theb. 6.31> vittarum nexu genitor squalentiaque ora
<stat. theb. 6.32> sparsus et incultam ferali pulvere barbam,
<stat. theb. 6.33> asperior contra planctusque egressa viriles
<stat. theb. 6.34> exemplo famulas premit hortaturque volentes
<stat. theb. 6.35> orba parens, lacerasque super prorumpere nati
<stat. theb. 6.36> relliquias ardet totiensque avolsa refertur,
<stat. theb. 6.37> arcet et ipse pater, mox ut maerentia dignis
<stat. theb. 6.38> vultibus Inachii penetrarunt limina reges,
<stat. theb. 6.39> ceu nova tunc clades et primo saueius infans
<stat. theb. 6.40> vulnere letalisve inrumperet atria serpens,
<stat. theb. 6.41> sic alium ex alio quamquam lassata fragorem
<stat. theb. 6.42> pectora congeminant, integratoque resultant
<stat. theb. 6.43> accensae clamore fores; sensere Pelasgi
<stat. theb. 6.44> invidiam et lacrimis excusant crimen obortis.
<stat. theb. 6.45> Ipse, datum quotiens intereisoque tumultu
<stat. theb. 6.46> conticuit stupefacta domus, solatur Adrastus
<stat. theb. 6.47> adloquiis genitorem ultro, nune fata recensens
<stat. theb. 6.48> resque hominum duras et inexorabile pensum,
<stat. theb. 6.49> nune aliam prolem mansuraque numine dextro
<stat. theb. 6.50> pignora, nondum orsis modus, et lamenta redibant.
<stat. theb. 6.51> ille quoque adfatus non mollius audit amicos,
<stat. theb. 6.52> quam trucis Ionii rabies clamantia ponto
<stat. theb. 6.53> vota virum aut tenues curant vaga fulmina nimbos.
<stat. theb. 6.54> Tristibus interea ramis teneraque cupresso
<stat. theb. 6.55> damnatus flammae torus et puerile feretrum
<stat. theb. 6.56> texitur: ima virent agresti stramina cultu;
<stat. theb. 6.57> proxima gramineis operosior area sertis,
<stat. theb. 6.58> et picturatus morituris floribus agger;
<stat. theb. 6.59> tertius adsurgens Arabum strue tollitur ordo
<stat. theb. 6.60> Eoas complexus opes incanaque glebis
<stat. theb. 6.61> tura et ab antiquo durantia cinnama Belo.
<stat. theb. 6.62> summa crepant auro, Tyrioque attollitur ostro
<stat. theb. 6.63> molle supercilium, teretes hoc undique gemmae
<stat. theb. 6.64> inradiant, medio Linus intertextus acantho
<stat. theb. 6.65> letiferique canes: opus admirabile semper
<stat. theb. 6.66> oderat atque oculos flectebat ab omine mater,
<stat. theb. 6.67> arma etiam et veterum exuvias circumdat avorum
<stat. theb. 6.68> gloria mixta malis adflictaeque ambitus aulae,
<stat. theb. 6.69> ceu grande exsequiis onus atque immensa ferantur
<stat. theb. 6.70> membra rogo, sed cassa tamen sterilisque dolentes
<stat. theb. 6.71> fama iuvat, parvique augescunt funere manes,
<stat. theb. 6.72> inde ingens lacrimis honor et miseranda voluptas,
<stat. theb. 6.73> muneraque in cineres annis graviora feruntur â
<stat. theb. 6.74> namque illi et pharetras brevioraque tela dicarat
<stat. theb. 6.75> festinus voti pater insontesque sagittas;
<stat. theb. 6.76> iam tunc et nota stabuli de gente probatos
<stat. theb. 6.77> in nomen pascebat equos â cinctusque sonantes
<stat. theb. 6.78> armaque maiores exspectatura lacertos.
<stat. theb. 6.79> spes avidae! quas non in nomen credula vestes
<stat. theb. 6.80> urgebat studio cultusque insignia regni
<stat. theb. 6.81> purpureos sceptrumque minus? cuncta ignibus atris
<stat. theb. 6.82> damnat atrox suaque ipse parens gestamina ferri,
<stat. theb. 6.83> si damnis rabidum queat exsaturare dolorem.
<stat. theb. 6.84> Parte alia gnari monitis exercitus instat
<stat. theb. 6.85> auguris aeriam truncis nemorumque ruina,
<stat. theb. 6.86> montis opus, cumulare pyram, quae crimina caesi
<stat. theb. 6.87> anguis et infausti cremet atra piacula belli,
<stat. theb. 6.88> his labor accisam Nemeen umbrosaque tempe
<stat. theb. 6.89> praecipitare solo lucosque ostendere Phoebo,
<stat. theb. 6.90> sternitur extemplo veteres incaedua ferro
<stat. theb. 6.91> silva comas, largae qua non opulentior umbrae
<stat. theb. 6.92> Argolicos inter saltusque educta Lycaeos
<stat. theb. 6.93> extulerat super astra caput: stat sacra senectae
<stat. theb. 6.94> numine, nec solos hominum transgressa veterno
<stat. theb. 6.95> fertur avos, Nymphas etiam mutasse superstes
<stat. theb. 6.96> Faunorumque greges, aderat miserabile luco
<stat. theb. 6.97> exscidium: fugere ferae, nidosque tepentes
<stat. theb. 6.98> absiliunt â metus urget â aves; cadit ardua fagus,
<stat. theb. 6.99> Chaoniumque nemus brumaeque inlaesa cupressus,
<stat. theb. 6.100> procumbunt piceae, flammis alimenta supremis,
<stat. theb. 6.101> ornique iliceaeque trabes metuendaque suco
<stat. theb. 6.102> taxus et infandos belli potura cruores
<stat. theb. 6.103> fraxinus atque situ non expugnabile robur.
<stat. theb. 6.104> hinc audax abies et odoro vulnere pinus
<stat. theb. 6.105> scinditur, adclinant intonsa cacumina terrae
<stat. theb. 6.106> alnus amica fretis nec inhospita vitibus ulmus.
<stat. theb. 6.107> dat gemitum tellus: non sic eversa feruntur
<stat. theb. 6.108> Ismara, cum fracto Boreas caput extulit antro,
<stat. theb. 6.109> non grassante noto citius nocturna peregit
<stat. theb. 6.110> flamma nemus; linquunt flentes dilecta locorum
<stat. theb. 6.111> otia cana Pales Silvanusque arbiter umbrae
<stat. theb. 6.112> semideumque pecus, migrantibus adgemit illis
<stat. theb. 6.113> silva, nec amplexae dimittunt robora Nymphae.
<stat. theb. 6.114> ut cum possessas avidis victoribus arces
<stat. theb. 6.115> dux raptare dedit, vix signa audita, nec urbem
<stat. theb. 6.116> invenias; ducunt sternuntque abiguntque feruntque
<stat. theb. 6.117> immodici, minor ille fragor, quo bella gerebant.
<stat. theb. 6.118> Iamque pari cumulo geminas hanc tristibus umbris,
<stat. theb. 6.119> ast illam superis aequus labor auxerat aras,
<stat. theb. 6.120> cum signum luctus cornu grave mugit adunco
<stat. theb. 6.121> tibia, cui teneros suetum producere manes
<stat. theb. 6.122> lege Phrygum maesta. Pelopem monstrasse ferebant
<stat. theb. 6.123> exsequiale sacrum carmenque minoribus umbris
<stat. theb. 6.124> utile, quo geminis Niobe consumpta pharetris
<stat. theb. 6.125> squalida bissenas Sipylon deduxerat urnas.
<stat. theb. 6.126> Portant inferias arsuraque fercula primi
<stat. theb. 6.127> Graiorum, titulisque pios testantur honores
<stat. theb. 6.128> gentis quisque suae; longo post tempore surgit
<stat. theb. 6.129> colla super iuvenum â numero dux legerat omni â
<stat. theb. 6.130> ipse fero clamore torus, cinxere Lycurgum
<stat. theb. 6.131> Leni a ei proceres, genetricem mollior ambit
<stat. theb. 6.132> turba, nec Hypsipyle raro subit agmine; valiant
<stat. theb. 6.133> Inachidae memores, sustentant livida nati
<stat. theb. 6.134> bracchia et inventae concedunt plangere matri.
<stat. theb. 6.135> Illic infaustos ut primum egressa penates
<stat. theb. 6.136> Eurydice, nudo vocem de pectore rumpit
<stat. theb. 6.137> planctuque et longis praefata ululatibus infit:
<stat. theb. 6.138> non hoc Argolidum coetu circumdata matrum
<stat. theb. 6.139> speravi te, nate, sequi, nec talia demens
<stat. theb. 6.140> fingebam votis annorum elementa tuorum,
<stat. theb. 6.141> nil saevum reputans; etenim his in finibus aevi
<stat. theb. 6.142> unde ego bella tibi Thebasque ignara timerem?
<stat. theb. 6.143> cui superum nostro committere sanguine pugnas
<stat. theb. 6.144> dulce? quis hoc armis vovit scelus? at tua nondum,
<stat. theb. 6.145> Cadme, domus, nullus Tyrio grege plangitur infans,
<stat. theb. 6.146> primitias egomet lacrimarum et caedis acerbae
<stat. theb. 6.147> ante tubas ferrumque tuli, dum deside cura
<stat. theb. 6.148> credo sinus fidos altricis et ubera mando,
<stat. theb. 6.149> quidni ego? narrabat servatum fraude parentem
<stat. theb. 6.150> insontesque manus, en! quam ferale putemus
<stat. theb. 6.151> abiurasse sacrum et Lemni gentilibus unam
<stat. theb. 6.152> inmunem furiis, haec illa â et creditis ausae ! â
<stat. theb. 6.153> haec pietate potens solis abiecit in arvis
<stat. theb. 6.154> non regem dominumve, alienos impia partus,
<stat. theb. 6.155> hoc tantum, silvaeque infamis tramite liquit,
<stat. theb. 6.156> quem non anguis atrox â quid enim hac opus, ei mihi, leti
<stat. theb. 6.157> mole fuit? â tantum caeli violentior aura
<stat. theb. 6.158> impulsaeque noto frondes eassusque valeret
<stat. theb. 6.159> exanimare timor, nec vos incessere luctu
<stat. theb. 6.160> orba aveo, fixum matri immotumque manebat
<stat. theb. 6.161> hac altrice nefas; atquin et blandus ad illam,
<stat. theb. 6.162> nate, magis, solam nosse atque audire vocantem,
<stat. theb. 6.163> ignarusque mei: nulla ex te gaudia matri,
<stat. theb. 6.164> illa tuos questus lacrimososque impia risus
<stat. theb. 6.165> audiit et vocis decerpsit murmura primae.
<stat. theb. 6.166> illa tibi genetrix semper, dum vita manebat,
<stat. theb. 6.167> nune ego. sed miserae mihi nec punire potestas
<stat. theb. 6.168> sic meritam! quid dona, duces, quid inania fertis
<stat. theb. 6.169> iusta rogis? illam â nil poscunt amplius umbrae, â
<stat. theb. 6.170> illam, oro, cineri simul excisaeque parenti
<stat. theb. 6.171> reddite, quaeso, duces, per ego haec primordia belli,
<stat. theb. 6.172> cui peperi; sic aequa gemant mihi funera matres
<stat. theb. 6.173> Oxygiae.â sternit crines iteratque precando:
<stat. theb. 6.174> reddite, nec vero crudelem avidamque vocate
<stat. theb. 6.175> sanguinis: oceumbam pariter, dum vulnere iusto
<stat. theb. 6.176> exsaturata oculos, unum impellamur in ignem.â
<stat. theb. 6.177> talia vociferans alia de parte gementem
<stat. theb. 6.178> Hypsipylen â neque enim illa comas nec pectora servat â
<stat. theb. 6.179> agnovit longe, et socium indignata dolorem:
<stat. theb. 6.180> hoc saltem, o proceres, tuque o, cui pignora nostri
<stat. theb. 6.181> proturbata tori, prohibete, auferte supremis
<stat. theb. 6.182> invisam exsequiis. quid se funesta parenti
<stat. theb. 6.183> miscet et in nostris spectatur et ipsa ruinis?â
<stat. theb. 6.185> sic ait abruptisque immutuit ore querellis:
<stat. theb. 6.186> non secus ac primo fraudatum lacte iuvencum,
<stat. theb. 6.187> cui trepidae vires et solus ab ubere sanguis,
<stat. theb. 6.188> seu fera seu duras avexit pastor ad aras;
<stat. theb. 6.189> nunc vallem spoliata parens, nunc flumina questu,
<stat. theb. 6.190> nunc armenta movet vacuosque interrogat agros;
<stat. theb. 6.191> tunc piget ire domum, maestoque novissima campo
<stat. theb. 6.192> exit et oppositas impasta avertitur herbas.
<stat. theb. 6.193> At genitor sceptrique decus cultusque Tonantis
<stat. theb. 6.194> inicit ipse rogis, tergoque et pectore fusam
<stat. theb. 6.195> caesariem ferro minuit sectisque iacentis
<stat. theb. 6.196> obnubit tenuia ora comis, ac talia fletu
<stat. theb. 6.197> verba pio miscens: alio tibi, perfide, pacto,
<stat. theb. 6.198> Iuppiter, hunc crinem voti reus ante dicaram,
<stat. theb. 6.199> si pariter virides nati libare dedisses
<stat. theb. 6.200> ad tua templa genas, sed non ratus ore sacerdos,
<stat. theb. 6.201> damnataeque preces: ferat haec, quae dignior, umbra.â
<stat. theb. 6.202> iam face subiecta primis in frondibus ignis
<stat. theb. 6.203> exclamat, labor insanos arcere parentes.
<stat. theb. 6.204> Stant iussi Danaum atque obtentis eminus armis
<stat. theb. 6.205> prospectu visus interclusere nefasto.
<stat. theb. 6.206> ditantur flammae; non umquam opulentior illic
<stat. theb. 6.207> ante cinis: crepitant gemmae, atque immane liquescit
<stat. theb. 6.208> argentum, et pictis exsudat vestibus aurum;
<stat. theb. 6.209> nec non Assyriis pinguescunt robora sucis,
<stat. theb. 6.210> pallentique croco strident ardentia mella,
<stat. theb. 6.211> spumantesque mero paterae verguntur et atri
<stat. theb. 6.212> sanguinis et rapti gratissima cymbia lactis,
<stat. theb. 6.213> tunc septem numero turmas â centenus ubique
<stat. theb. 6.214> surgit eques â versis ducunt insignibus ipsi
<stat. theb. 6.215> Graiugenae reges, lustrantque ex more sinistro
<stat. theb. 6.216> orbe rogum et stantes inclinant pulvere flammas,
<stat. theb. 6.217> ter curvos egere sinus, inlisaque telis
<stat. theb. 6.218> tela sonant, quater horrendum pepulere fragorem
<stat. theb. 6.219> arma, quater mollem famularum bracchia planctum,
<stat. theb. 6.220> semianimas alter pecudes spumantiaque ignis
<stat. theb. 6.221> accipit armenta; hic luctus abolere noviqvie
<stat. theb. 6.222> funeris auspicium vates, quamquam omina sentit
<stat. theb. 6.223> vera, iubet: dextri gyro et vibrantibus hastis
<stat. theb. 6.224> hac redeunt, raptumque suis libamen ab armis
<stat. theb. 6.225> quisque iacit, seu frena libet seu cingula flammis
<stat. theb. 6.226> mergere seu iaculum summae seu cassidis umbram,
<stat. theb. 6.234> Finis erat, lassusque putres iam Mulciber ibat
<stat. theb. 6.235> in cineres; instant flammis multoque soporant
<stat. theb. 6.236> imbre rogum, posito donec cum sole labores
<stat. theb. 6.237> exhausti; seris vix cessit cura tenebris,
<stat. theb. 6.238> roscida iam novies caelo dimiserat astra
<stat. theb. 6.239> Lucifer et totidem Lunae pracvenerat ignes
<stat. theb. 6.240> mutato nocturnus equo, nec conscia fallit
<stat. theb. 6.241> sidera et alterno deprenditur unus in ortu;
<stat. theb. 6.242> mirum, opus adcelerasse manus1: stat saxea moles,
<stat. theb. 6.243> templum ingens cineri, rerumque effictus in illa
<stat. theb. 6.244> ordo docet casus: fessis hic flumina monstrat
<stat. theb. 6.245> Hypsipyle Danais, hic reptat flebilis infans,
<stat. theb. 6.246> hic iacet, extremum tumuli circum asperat orbem
<stat. theb. 6.247> squameus; exspectes morientis ab ore cruenta
<stat. theb. 6.248> sibila, marmorea sic volvitur anguis in hasta.
<stat. theb. 6.249> Iamque avidum pugnas visendi vulgus inermes
<stat. theb. 6.250> fama vocat; cunctis arvis ac moenibus adsunt
<stat. theb. 6.251> exciti; illi etiam, quis belli incognitus horror,
<stat. theb. 6.252> quos effeta domi, quos prima reliquerat aetas,
<stat. theb. 6.253> conveniunt: non aut Ephyraeo in litore tanta
<stat. theb. 6.254> umquam aut Oenomai fremuerunt agmina circo.
<stat. theb. 6.255> Collibus incurvis viridique obsessa corona
<stat. theb. 6.256> vallis in amplexu nemorum sedet; hispida circum
<stat. theb. 6.257> stant iuga, et obiectus geminis umbonibus agger
<stat. theb. 6.258> campum exire vetat, longo quem tramite planum
<stat. theb. 6.259> gramineae frontes sinuataque caespite vivo
<stat. theb. 6.260> mollia non subitis augent fastigia clivis.
<stat. theb. 6.261> illic conferti, iam sole rubentibus arvis,
<stat. theb. 6.262> bellatrix sedere cohors; ibi corpore mixto
<stat. theb. 6.263> metiri numerum vultusque habitusque suorum
<stat. theb. 6.264> dulce viris, tantique iuvat fiducia belli.
<stat. theb. 6.265> centum ibi nigrantes, armenti robora, tauros
<stat. theb. 6.266> lenta mole trahunt; idem numerusque colorque
<stat. theb. 6.267> matribus et nondum lunatis fronte iuvencis.
<stat. theb. 6.268> Exin magnanimum series antiqua parentum
<stat. theb. 6.269> invenitur, miris in vultum animata figuris.
<stat. theb. 6.270> primus anhelantem duro Tirynthius angens
<stat. theb. 6.271> pectoris attritu sua frangit in ossa leonem,
<stat. theb. 6.272> haud illum impavidi, quamvis et in aere suumque
<stat. theb. 6.273> Inachidae videre decus, pater ordine iuncto
<stat. theb. 6.274> laevus harundinae recubans super aggere ripae
<stat. theb. 6.275> cernitur emissaeque indulgens Inachus urnae.
<stat. theb. 6.276> Io post tergum, iam prona dolorque parentis,
<stat. theb. 6.277> spectat inocciduis stellatum visibus Argum.
<stat. theb. 6.278> ast illam melior Phariis erexerat arvis
<stat. theb. 6.279> Iuppiter atque hospes iam tunc Aurora colebat.
<stat. theb. 6.280> Tantalus inde parens, non qui fallentibus undis
<stat. theb. 6.281> imminet aut refugae sterilem rapit aera silvae,
<stat. theb. 6.282> sed pius et magni vehitur conviva Tonantis.
<stat. theb. 6.283> parte alia victor curru Neptunia tendit
<stat. theb. 6.284> lora Pelops, prensatque rotas auriga natantes
<stat. theb. 6.285> Myrtilos et volucri iam iamque relinquitur axe.
<stat. theb. 6.286> et gravis Acrisius speciesque horrenda Coroebi
<stat. theb. 6.287> et Danae culpata sinus, et in amne reperto
<stat. theb. 6.288> tristis Amymone, parvoque Alcmena superbit
<stat. theb. 6.289> Hercule, tergemina crinem circumdata luna.
<stat. theb. 6.290> iungunt discordes inimica in foedera dextras
<stat. theb. 6.291> Belidae fratres; sed vultu mitior adstat
<stat. theb. 6.292> Aegyptus, Danai manifestum adgnoscere ficto
<stat. theb. 6.293> ore notas pacisque malae noctisque futurae,
<stat. theb. 6.294> mille dehinc species, tandem satiata voluptas
<stat. theb. 6.295> praestantesque viros vocat ad sua praemia virtus.
<stat. theb. 6.296> Primus sudor equis, dic inclyta, Phoebe, regentum
<stat. theb. 6.297> nomina, dic ipsos; neque enim generosior umquam
<stat. theb. 6.298> alipedum conlata acies, ceu praepete cursu
<stat. theb. 6.299> confligant densae volucres aut litore in uno
<stat. theb. 6.300> Aeolus insanis statuat certamina ventis.
<stat. theb. 6.301> Ducitur ante omnis rutilae manifestus Arion
<stat. theb. 6.302> igne iubae. Neptunus equo, si certa priorum
<stat. theb. 6.303> fama, pater; primus teneri laesisse lupatis
<stat. theb. 6.304> ora et litoreo domitasse in pulvere fertur,
<stat. theb. 6.305> verberibus parcens; etenim insatiatus eundi
<stat. theb. 6.306> ardor et hiberno par inconstantia ponto.
<stat. theb. 6.307> saepe per Ionium Libycumque natantibus ire
<stat. theb. 6.308> interiunctus equis omnesque adsuerat in oras
<stat. theb. 6.309> caeruleum deferre patrem; stupuere relicta
<stat. theb. 6.310> Nubila, certantes Eurique Notique sequuntur.
<stat. theb. 6.311> nec minor in terris bella Eurysthea gerentem
<stat. theb. 6.312> Amphitryoniaden alto per gramina sulco
<stat. theb. 6.313> duxerat, illi etiam ferus indocilisque teneri,
<stat. theb. 6.314> mox divum dono regis dignatus Adrasti
<stat. theb. 6.315> imperia et multum mediis mansueverat annis.
<stat. theb. 6.316> tunc rector genero Polynici indulget agendum
<stat. theb. 6.317> multa monens, ubi fervor equo, qua suetus ab arte
<stat. theb. 6.318> mulceri, ne saeva manus, ne liber habenis
<stat. theb. 6.319> impetus, urge alios" inquit "stimulisque minisque;
<stat. theb. 6.320> ille ibit, minus ipse voles.â sic ignea lora
<stat. theb. 6.321> cum daret et rapido Sol natum imponeret axi,
<stat. theb. 6.322> gaudentem lacrimans astra insidiosa docebat
<stat. theb. 6.323> nolentesque teri zonas mediamque polorum
<stat. theb. 6.324> temperiem: pius ille quidem et formidine cauta,
<stat. theb. 6.325> sed iuvenem durae prohibebant discere Parcae.
<stat. theb. 6.326> Oebalios sublimis agit, spes proxima palmae,
<stat. theb. 6.327> Amphiaraus equos; tua furto lapsa propago,
<stat. theb. 6.328> Cyllare, dum Scythici diversus ad ostia Ponti
<stat. theb. 6.329> Castor Amyclaeas remo permutat habenas.
<stat. theb. 6.330> ipse habitu niveus, nivei dant colla iugales,
<stat. theb. 6.331> concolor est albis et cassis et infula cristis,
<stat. theb. 6.332> quin et Thessalicis felix Admetus ab oris
<stat. theb. 6.333> vix steriles compescit equas; Centaurica dicunt
<stat. theb. 6.334> semina (credo, adeo sexum indignantur, et omnis
<stat. theb. 6.335> in vires adducta venus); noctemque diemque
<stat. theb. 6.336> adsimulant, maculis internigrantibus albae:
<stat. theb. 6.337> tantus uterque color, credi nec degener illo
<stat. theb. 6.338> de grege, Castaliae stupuit qui sibila cannae
<stat. theb. 6.339> laetus et audito contempsit Apolline pasci.
<stat. theb. 6.340> ecce et Iasonidae iuvenes, nova gloria matris
<stat. theb. 6.341> Hypsipyles, subiere iugo, quo vectus uterque,
<stat. theb. 6.342> nomen avo gentile Thoas atque omine dictus
<stat. theb. 6.343> Euneos Argoo. geminis eadem omnia: vultus,
<stat. theb. 6.344> currus, equi, vestes, par et concordia votis,
<stat. theb. 6.345> vincere vel solo cupiunt a fratcre relinqui.
<stat. theb. 6.346> it Chromis Hippodamusque, alter satus Hercule magno,
<stat. theb. 6.347> alter ab Oenomao: dubites, uter effera presset
<stat. theb. 6.348> frena magis. Getici pecus hic Diomedis, at ille
<stat. theb. 6.349> Pisaei iuga patris habet, crudelibus ambo
<stat. theb. 6.350> exuviis diroque imbuti sanguine currus.
<stat. theb. 6.351> metarum instar erant hinc nudo robore quercus,
<stat. theb. 6.352> olim omnis exuta comas, hinc saxeus umbo,
<stat. theb. 6.353> arbiter agricolis; finem iacet inter utrumque,
<stat. theb. 6.354> quale quater iaculo spatium, ter harundine vincas.
<stat. theb. 6.355> Interea cantu Musarum nobile muleens
<stat. theb. 6.356> concilium citharaeque manus insertus Apollo
<stat. theb. 6.357> Parnassi summo spectabat ab aethere terras;
<stat. theb. 6.358> orsa deum â nam saepe Iovem Phlegramque suique
<stat. theb. 6.359> anguis opus fratrumque pius cantarat honores â
<stat. theb. 6.360> tunc aperit, quis fulmen agat, quis sidera ducat
<stat. theb. 6.361> spiritus, unde animi fluviis, quae pabula ventis,
<stat. theb. 6.362> quo fonte immensum vivat mare, quae via solis
<stat. theb. 6.363> praecipitet noctem, quae porrigat, imane tellus
<stat. theb. 6.364> an media et rursus mundo succincta latenti.
<stat. theb. 6.365> finis erat, differt avidas audire sorores,
<stat. theb. 6.366> dumque chelyn lauro textumque inlustre coronae
<stat. theb. 6.367> subligat et picto discingit pectora limbo,
<stat. theb. 6.368> haud procul Herculeam Nemcen clamore reductus
<stat. theb. 6.369> aspicit atque illic ingens certaminis instar
<stat. theb. 6.370> quadriiugi. noscit cunctos, et forte propinquo
<stat. theb. 6.371> constiterant Admetus et Amphiaraus in arvo.
<stat. theb. 6.372> tunc secum: quisnam iste duos, fidissima Phoebi
<stat. theb. 6.373> nomina, commisit deus in discrimina reges?
<stat. theb. 6.374> ambo pii cariquc ambo; nequeam ipse priorem
<stat. theb. 6.375> dicere. Peliacis hic cum famularer in arvis â
<stat. theb. 6.376> sic Iovis imperia et nigrae voluere Sorores â
<stat. theb. 6.377> tura dabat famulo nec me sentire minorem
<stat. theb. 6.378> ausus; at hic tripodum comes et pius artis alumnus
<stat. theb. 6.379> aetheriae. potior meritis tamen ille, sed huius
<stat. theb. 6.380> extrema iam fila colu; datur ordo senectae
<stat. theb. 6.381> Admeto serumque mori; tibi nulla supersunt
<stat. theb. 6.382> gaudia, nam Thebae iuxta et tenebrosa vorago.
<stat. theb. 6.383> scis miser, et nostrae pridem cecinere volucres.â
<stat. theb. 6.384> dixit, et os fletu paene inviolabile tinctus
<stat. theb. 6.385> extemplo Nemeen radiante per aera saltu
<stat. theb. 6.386> ocior et patrio venit igne suisque sagittis,
<stat. theb. 6.387> ipse olim in terris, caelo vestigia durant,
<stat. theb. 6.388> claraque per zephyros etiamnum semita lucet.
<stat. theb. 6.389> Et iam sortitus Prothous versarat aena
<stat. theb. 6.390> casside, iamque locus cuique est et liminis ordo.
<stat. theb. 6.391> terrarum decora ampla viri, decora aequa iugales,
<stat. theb. 6.392> divum utrumque genus, stant uno margine clausi
<stat. theb. 6.393> spesque audaxque una metus et fiducia pallens.
<stat. theb. 6.394> nil fixum cordi: pugnant exire .paventque,
<stat. theb. 6.395> concurrit summos animosum frigus in artus.
<stat. theb. 6.396> qui dominis, idem ardor equis; face lumina surgunt,
<stat. theb. 6.397> ora sonant morsu, spumisque et sanguine ferrum
<stat. theb. 6.398> uritur, impulsi nequeunt obsistere postes
<stat. theb. 6.399> claustraque, compressae transfumat anhelitus irae.
<stat. theb. 6.400> stare adeo miserum est, pereunt vestigia mille
<stat. theb. 6.401> ante fugam, absentemque ferit gravis ungula campum,
<stat. theb. 6.402> circumstant fidi, nexusque et torta iubarum
<stat. theb. 6.403> expediunt firmantque animos et plurima monstrant.
<stat. theb. 6.404> insonuit contra Tyrrhenum murmur, et omnes
<stat. theb. 6.405> exsiluere loco. quae tantum carbasa ponto,
<stat. theb. 6.406> quae bello sic tela volant, quae nubila caelo?
<stat. theb. 6.407> amnibus hibernis minor est, minor impetus igni,
<stat. theb. 6.408> tardius astra cadunt, glomerantur tardius imbres,
<stat. theb. 6.409> tardius e summo decurrunt flumina monte.
<stat. theb. 6.410> Emissos videre atque agnovere Pelasgi.
<stat. theb. 6.411> et iam rapti oculis, iam caeco pulvere mixti
<stat. theb. 6.412> una in nube latent, vultusque umbrante tumultu
<stat. theb. 6.413> vix inter sese clamore et nomine noscunt.
<stat. theb. 6.414> evolvere globum, et spatio quo quisque valebat
<stat. theb. 6.415> diducti: delet sulcos iterata priores
<stat. theb. 6.416> orbita, nunc avidi prono iuga pectore tangunt,
<stat. theb. 6.417> nunc pugnante genu et pressis duplicantur habenis.
<stat. theb. 6.418> colla toris crinita tument, stantesque repectit
<stat. theb. 6.419> aura iubas, bibit albentes humus arida nimbos,
<stat. theb. 6.420> fit sonus humanisque pedum tenuisque rotarum.
<stat. theb. 6.421> nulla manu requies, densis insibilat aer
<stat. theb. 6.422> verberibus; gelida non crebrior exsilit Arcto
<stat. theb. 6.423> grando, nec Olentis manant tot cornibus imbres.
<stat. theb. 6.424> Senserat adductis alium praesagus Arion
<stat. theb. 6.425> stare ducem loris, dirumque expaverat insons
<stat. theb. 6.426> Oedipodioniden; iam illinc a limine discors
<stat. theb. 6.427> iratusque oneri solito truculentior ardet.
<stat. theb. 6.428> Inachidae credunt accensum laudibus; ille
<stat. theb. 6.429> aurigam fugit, aurigae furiale minatur
<stat. theb. 6.430> efferus, et campo dominum circumspicit omni.
<stat. theb. 6.431> ante tamen cunctos sequitur longeque secundus
<stat. theb. 6.432> Amphiaraus agit, quem Thessalus aequat eundo
<stat. theb. 6.433> Admetus: iuxta gemini, nunc Euneos ante
<stat. theb. 6.434> et nunc ante Thoas, cedunt vincuntque, nec umquam
<stat. theb. 6.435> ambitiosa pios conlidit gloria fratres.
<stat. theb. 6.436> postremum discrimen erant Chromis asper et asper
<stat. theb. 6.437> Hippodamus, non arte rudes, sed mole tenentur
<stat. theb. 6.438> cornipedum; prior Hippodamus fert ora sequentum,
<stat. theb. 6.439> fert gemitus multaque umeros incenditur aura.
<stat. theb. 6.440> speravit flexae circum compendia metae
<stat. theb. 6.441> interius ductis Phoebeius augur habenis
<stat. theb. 6.442> anticipasse viam; nec non et Thessalus heros
<stat. theb. 6.443> spe propiore calet, dum non cohibente magistro
<stat. theb. 6.444> spargitur in gyros dexterque exerrat Arion.
<stat. theb. 6.445> iam prior Oeclides et iam non tertius ibat
<stat. theb. 6.446> Admetus, laxo cum tandem ambo orbe reductus
<stat. theb. 6.447> aequoreus sonipes premit evaditque parumper
<stat. theb. 6.448> gavisos; subit astra fragor, caelumque tremiscit,
<stat. theb. 6.449> omniaque excusso patuere sedilia vulgo,
<stat. theb. 6.450> sed nec lora regit nec verbera pallidus audet
<stat. theb. 6.451> Labdacides: lassa veluti ratione magister
<stat. theb. 6.452> in fluctus, in saxa ruit nec iam amplius astra
<stat. theb. 6.453> respicit et victam proiecit casibus artem.
<stat. theb. 6.454> Rursus praecipites in recta ac devia campi
<stat. theb. 6.455> obliquant tenduntque vias, iterum axibus axes
<stat. theb. 6.456> inflicti, radiisque rotae; pax nulla fidesque:
<stat. theb. 6.457> bella geri ferro levius, bella horrida credas;
<stat. theb. 6.458> is furor in laudes, trepidant mortemque minantur,
<stat. theb. 6.459> multaque transversis praestringitur ungula campis,
<stat. theb. 6.460> nec iam sufficiunt stimuli, non verbera, voce
<stat. theb. 6.461> nominibusque dent Pholoen Admetus et Irin
<stat. theb. 6.462> fumantemque Thoen, rapidum Danaeius augur
<stat. theb. 6.463> Ascheton increpitans meritumque voeabula Cygnum,
<stat. theb. 6.464> audit et Herculeum Strymon Chromin, Euneon audit
<stat. theb. 6.465> igneus Acthion; tardumque Cydona lacessit
<stat. theb. 6.466> Hippodamus, variumque Thoas rogat ire Podarcen.
<stat. theb. 6.467> solus Echionides errante silentia curru
<stat. theb. 6.468> maesta tenet trepidaque timet se voce fateri.
<stat. theb. 6.469> vixdum coeptus equis labor, et iam pulvere quarto
<stat. theb. 6.470> campum ineunt, iamque et tepidis sudoribus artus
<stat. theb. 6.471> effeti, et crassum rapit eiectatque vaporem
<stat. theb. 6.472> cornipedum flammata sitis, nec iam integer illis
<stat. theb. 6.473> impetus, et longi suspendunt ilia flatus,
<stat. theb. 6.474> hic anceps Fortuna diu decernere primum
<stat. theb. 6.475> ausa venit, ruit, Haemonium dum fervidus instat
<stat. theb. 6.476> Admetum superare, Thoas, nec pertulit ullam
<stat. theb. 6.477> frater opem. velit ille quidem, sed Martius ante
<stat. theb. 6.478> obstitit Hippodamus mediasque immisit habenas.
<stat. theb. 6.479> mox Chromis Hippodamum metae interioris ad orbem
<stat. theb. 6.480> viribus Herculeis et toto robore patris
<stat. theb. 6.481> axe tenet prenso, luctantur abire iugales
<stat. theb. 6.482> nequiquam frenosque et colla rigentia tendunt.
<stat. theb. 6.483> ut Siculas si quando rates tenet aestus et ingens
<stat. theb. 6.484> auster agit, medio stant vela tumentia ponto.
<stat. theb. 6.485> tunc ipsum fracto curru deturbat, et isset
<stat. theb. 6.486> ante Chromis; sed Thraces equi ut videre iacentem
<stat. theb. 6.487> Hippodamum, redit illa fames, iamiamque trementem
<stat. theb. 6.488> partiti furiis, ni frena ipsosque frementes
<stat. theb. 6.489> oblitus palmae retro Tirynthius heros
<stat. theb. 6.490> torsisset victusque et conlaudatus abisset.
<stat. theb. 6.491> At tibi promissos iamdudum Phoebus honores,
<stat. theb. 6.492> Amphiarae, cupit, tandem ratus apta favori
<stat. theb. 6.493> tempora pulverei venit in spatia horrida circi,
<stat. theb. 6.494> cum iam in fine viae, et summum victoria nutat;
<stat. theb. 6.495> anguicomam monstri effigiem, saevissima visu
<stat. theb. 6.496> ora, movet sive ille Erebo seu finxit in astus
<stat. theb. 6.497> temporis, innumera certe formidine cultum
<stat. theb. 6.498> tollit in astra nefas, non illud ianitor atrae
<stat. theb. 6.499> impavidus Lethes, non ipsae horrore sine alto
<stat. theb. 6.500> Eumenides vidisse queant, turbasset euntes
<stat. theb. 6.501> Solis equos Martisque iugum, nam flavus Arion
<stat. theb. 6.502> ut vidit, saliere iubae, atque erectus in armos
<stat. theb. 6.503> stat sociumque iugi comitesque utrimque laboris
<stat. theb. 6.504> secum alte suspendit equos, ruit ilicet exsul
<stat. theb. 6.505> Aonius nexusque diu per terga volutus
<stat. theb. 6.506> exuit; abripitur longe moderamine liber
<stat. theb. 6.507> currus; at hunc putri praeter tellure iacentem
<stat. theb. 6.508> Taenarii currus et Thessalus axis et heros
<stat. theb. 6.509> Lemnius obliqua, quantum vitare dabatur,
<stat. theb. 6.510> transabiere fuga. tandem caligine mersum
<stat. theb. 6.511> erigit adcursu comitum caput aegraque tollit
<stat. theb. 6.512> membra solo, et socero redit haud speratus Adrasto.
<stat. theb. 6.513> Quis mortis, Thebane, locus, nisi dura negasset
<stat. theb. 6.514> Tisiphone, quantum poteras dimittere bellum?
<stat. theb. 6.515> te Thebc fraterque palam, te plangeret Argos,
<stat. theb. 6.516> te Nemee, tibi Lerna comas Larissaque supplex
<stat. theb. 6.517> poneret, Archemori maior colerere sepulcro.
<stat. theb. 6.518> Tum vero Occlides, quamquam iam certa sequenti
<stat. theb. 6.519> praemia, cum vacuus domino prior iret Arion,
<stat. theb. 6.520> ardet adhuc cupiens vel inanem vincere currum.
<stat. theb. 6.521> dat vires refovetque deus; volat ocior euro,
<stat. theb. 6.522> ceu modo carceribus dimissus in arva solutis,
<stat. theb. 6.523> verberibusque iubas et terga lacessit habenis
<stat. theb. 6.524> increpitans Caerumque levem Cygnumque nivalem.
<stat. theb. 6.525> nunc saltem, dum nemo prior, rapit igneus orbes
<stat. theb. 6.526> axis, et effusae longe sparguntur harenae,
<stat. theb. 6.527> dat gemitum tellus et iam tunc saeva minatur.
<stat. theb. 6.528> forsitan et victo prior isset Arion e Cygnus,
<stat. theb. 6.529> sed vetat aequorcus vinci pater: hinc vice iusta
<stat. theb. 6.530> gloria mansit equo, cessit victoria vati.
<stat. theb. 6.531> huic pretium palmae gemini cratera ferebant
<stat. theb. 6.532> Herculeum iuvenes: illum Tirynthius olim
<stat. theb. 6.533> ferre manu sola spumantemque ore supino
<stat. theb. 6.534> vertere, seu monstri victor seu Marte, solebat.
<stat. theb. 6.535> Centauros habet arte truces aurumque figuris
<stat. theb. 6.536> terribile: hic mixta Lapitharum caede rotantur
<stat. theb. 6.537> saxa, faces aliique iterum crateres, ubique
<stat. theb. 6.538> ingentes morientum irae; tenet ipse furentem
<stat. theb. 6.539> Hylaeum et torta molitur robora barba,
<stat. theb. 6.540> at tibi Maeonio fertur circumflua limbo
<stat. theb. 6.541> pro meritis, Admete, chlamys repetitaque multo
<stat. theb. 6.542> murice: Phrixei natat hic contemptor ephebus
<stat. theb. 6.543> aequoris et picta tralucet eaerulus unda;
<stat. theb. 6.544> in latus ire manus mutaturusque videtur
<stat. theb. 6.545> bracchia, nec siceum speres in stamine crinem;
<stat. theb. 6.546> contra autem frustra sedet anxia turre suprema
<stat. theb. 6.547> Sestias in speculis, moritur prope conscius ignis,
<stat. theb. 6.548> has Adrastus opes dono victoribus ire
<stat. theb. 6.549> imperat; at generum famula solatur Achaea.
<stat. theb. 6.550> Sollicitat tunc ampla viros ad praemia cursu
<stat. theb. 6.551> praeceleres: agile studium et tenuissima virtus,
<stat. theb. 6.552> pacis opus, cum sacra vocant, nec inutile bellis
<stat. theb. 6.553> subsidium, si dextra neget, prior omnibus Idas,
<stat. theb. 6.554> nuper Olympiacis umbratus tempora ramis,
<stat. theb. 6.555> prosilit; excipiunt plausu Pisaea iuventus
<stat. theb. 6.556> Eleaeque manus, sequitur Sicyonius Alcon,
<stat. theb. 6.557> et bis in Isthmiaca victor clamatus harena
<stat. theb. 6.558> Phaedimus, alipedumque fugam praegressus equorum
<stat. theb. 6.559> ante Dymas, sed tunc aevo tardante secutus,
<stat. theb. 6.560> multi et, quos varii tacet ignorantia vulgi,
<stat. theb. 6.561> hinc atque hinc subiere, sed Arcada Parthenopaeum
<stat. theb. 6.562> appellant densique cient vaga murmura circi,
<stat. theb. 6.563> nota parens cursu; quis Maenaliac Atalantes
<stat. theb. 6.564> nesciat egregium decus et vestigia cunctis
<stat. theb. 6.565> indeprensa procis? onerat celeberrima natum
<stat. theb. 6.566> mater, et ipse procul fama iam notus inermes
<stat. theb. 6.567> narratur cervas pedes inter aperta Lycaei
<stat. theb. 6.568> tollere et emissum cursu deprendere telum,
<stat. theb. 6.569> tandem exspectatus volucri super agmina saltu
<stat. theb. 6.570> emicat et torto chlamydem diffibulat auro.
<stat. theb. 6.571> effulsere artus, membrorumque omnis aperta est
<stat. theb. 6.572> laetitia, insignes umeri, nec pectora nudis
<stat. theb. 6.573> deteriora genis, latuitque in corpore vultus.
<stat. theb. 6.574> ipse tamen formae laudem aspernatur et arcet
<stat. theb. 6.575> mirantes; tunc Palladios non inscius haustus
<stat. theb. 6.576> incubuit pinguique cutem fuscatur olivo.
<stat. theb. 6.577> hoc Idas, hoc more Dymas aliique nitescunt.
<stat. theb. 6.578> sic ubi tranquillo perlucent sidera ponto
<stat. theb. 6.579> vibraturque fretis caeli stellantis imago,
<stat. theb. 6.580> omnia clara nitent, sed clarior omnia supra
<stat. theb. 6.581> Hesperos exercet radios, quantusque per altum
<stat. theb. 6.582> aethera, caeruleis tantus monstratur in undis,
<stat. theb. 6.583> proximus et forma nec multum segnior Idas
<stat. theb. 6.584> cursibus atque aevo iuxta prior; attamen illi
<stat. theb. 6.585> iam tenuem pingues florem induxere palaestrae,
<stat. theb. 6.586> deserpitque genis nec se lanugo fatetur
<stat. theb. 6.587> intonsae sub nube comae, tunc rite citatos
<stat. theb. 6.588> explorant acuuntque gradus, variasque per artes
<stat. theb. 6.589> exstimulant docto languentia membra tumultu:
<stat. theb. 6.590> poplite nunc sidunt flexo, nunc lubrica forti
<stat. theb. 6.591> pectora confidunt plausu, nunc ignea tollunt
<stat. theb. 6.592> crura brevemque fugam necopino fine reponunt.
<stat. theb. 6.593> Ut ruit atque aequum submisit regula limen,
<stat. theb. 6.594> corripuere leves spatium, campoque refulsit
<stat. theb. 6.595> nuda cohors: volucres isdem modo tardius arvis
<stat. theb. 6.596> isse videntur equi; credas e plebe Cydonum
<stat. theb. 6.597> Parthorumque fuga totidem exsiluisse sagittas,
<stat. theb. 6.598> non aliter celeres Hyrcana per avia cervi,
<stat. theb. 6.599> cum procul impasti fremitum accepere leonis
<stat. theb. 6.600> sive putant, rapit attonitos fuga caeca metusque
<stat. theb. 6.601> congregat, et longum dant cornua mixta fragorem.
<stat. theb. 6.602> effugit hic oculos rapida puer ocior aura
<stat. theb. 6.603> Maenalius, quem deinde gradu premit horridus Idas
<stat. theb. 6.604> inspiratque umero, flatuque et pectoris umbra
<stat. theb. 6.605> terga premit, post ambiguo discrimine tendunt
<stat. theb. 6.606> Phaedimus atque Dymas, illis celer imminet Alcon.
<stat. theb. 6.607> flavus ab intonso pendebat vertice crinis
<stat. theb. 6.608> Arcados; hoc primis Triviae pascebat ab annis
<stat. theb. 6.609> munus et, Ogygio victor cum Marte redisset,
<stat. theb. 6.610> nequiquam patriis audax promiserat aris.
<stat. theb. 6.611> tunc liber nexu lateque in terga solutus
<stat. theb. 6.612> occursu zephyri retro fugit et simul ipsum
<stat. theb. 6.613> impedit infestoque volans obtenditur Idae.
<stat. theb. 6.614> inde dolum iuvenis fraudique adcommoda sensit
<stat. theb. 6.615> tempora; iam finem iuxta, dum limina victor
<stat. theb. 6.616> Parthenopaeus init, correpto crine reductum
<stat. theb. 6.617> occupat, et longae primus ferit ostia portae.
<stat. theb. 6.618> Arcades arma fremunt, armis defendere regem,
<stat. theb. 6.619> ni raptum decus et meriti reddantur honores,
<stat. theb. 6.620> contendunt totoque parant descendere circo.
<stat. theb. 6.621> sunt et quis Idae placeat dolus, ipse regesta
<stat. theb. 6.622> Parthenopaeus humo vultumque oculosque madentes
<stat. theb. 6.623> obruit, accessit lacrimarum gratia formae,
<stat. theb. 6.624> pectora nunc maerens, nunc ora indigna cruento
<stat. theb. 6.625> ungue secat meritamque comam, furit undique clamor
<stat. theb. 6.626> dissonus, ambiguumque senis cunctatur Adrasti
<stat. theb. 6.627> consilium, tandem ipse refert: compescite litem,
<stat. theb. 6.628> o pueri! virtus iterum temptanda; sed ite
<stat. theb. 6.629> limite non uno, latus hoc conceditur Idae,
<stat. theb. 6.630> tu diversa tene, fraus cursibus omnis abesto.â
<stat. theb. 6.631> Audierant, dictoque manent, mox numina supplex
<stat. theb. 6.632> affatu tacito iuvenis Tegeaeus odorat:
<stat. theb. 6.633> diva potens nemorum, tibi enim hic, tibi crinis honori
<stat. theb. 6.634> debitus, eque tuo venit haec iniuria voto,
<stat. theb. 6.635> si bene quid genetrix, si quid venatibus ipse
<stat. theb. 6.636> promerui, ne, quaeso, sinas hoc omine Thebas
<stat. theb. 6.637> ire nec Arcadiae tantum meruisse pudorem.â
<stat. theb. 6.638> auditum manifesta fides: vix campus euntem
<stat. theb. 6.639> sentit, et exilis plantis intervenit aer,
<stat. theb. 6.640> raraque non fracto vestigia pulvere pendent.
<stat. theb. 6.641> inrumpit clamore fores, clamore recurrit
<stat. theb. 6.642> ante ducem prensaque fovet suspiria palma,
<stat. theb. 6.643> finiti cursus, operumque insignia praesto.
<stat. theb. 6.644> Arcas equum dono, clipeum gerit improbus Idas,
<stat. theb. 6.645> cetera plebs Lyciis vadit contenta pharetris.
<stat. theb. 6.646> Tunc vocat, emisso si quis decernere disco
<stat. theb. 6.647> impiger et vires velit ostentare superbas.
<stat. theb. 6.648> it iussus Pterelas. et aenae lubrica massae
<stat. theb. 6.649> pondera vix toto curvatus corpore iuxta
<stat. theb. 6.650> deicit; inspectant taciti expenduntque laborem
<stat. theb. 6.651> Inachidae. mox turba ruunt, duo gentis Achaeae,
<stat. theb. 6.652> tres Ephyreiadae, Pisa satus unus, Acarnan
<stat. theb. 6.653> septimus; et plures agitabat gloria, ni se
<stat. theb. 6.654> arduus Hippomedon cavea stimulante tulisset
<stat. theb. 6.655> in medios, lateque ferens sub pectore dextro
<stat. theb. 6.656> orbem alium: hunc potius, iuvenes, qui moenia saxis
<stat. theb. 6.657> frangere, qui Tyrias deiectum vaditis arces,
<stat. theb. 6.658> hunc rapite: ast illud cui non iaculabile dextrae
<stat. theb. 6.659> pondus?â et abreptum nullo conamine iecit
<stat. theb. 6.660> in latus, absistunt procul attonitique fatentur
<stat. theb. 6.661> cedere; vix unus Phlegyas acerque Menestheus â
<stat. theb. 6.662> hos etiam pudor et magni tenuere parentes â
<stat. theb. 6.663> promisere manum; concessit cetera pubes
<stat. theb. 6.664> sponte et adorato rediit ingloria disco.
<stat. theb. 6.665> (malis Bistoniis clipeus Mavortis in arvis
<stat. theb. 6.666> luce mala Pangaea ferit solemque refulgens
<stat. theb. 6.667> territat incussaque dei grave mugit ab hasta.
<stat. theb. 6.668> Pisaeus Phlegyas opus incohat et simul omnes
<stat. theb. 6.669> abstulit in se oculos: ea viso corpore virtus
<stat. theb. 6.670> promissa, ac primum terra discumque manumque
<stat. theb. 6.671> asperat, excusso mox circum pulvere versat,
<stat. theb. 6.672> quod latus in digitos, mediae quod certius ulnae
<stat. theb. 6.673> conveniat, non artis egens: hic semper amori
<stat. theb. 6.674> ludus erat, patriae non tantum ubi laudis obiret
<stat. theb. 6.675> sacra, sed alternis Alpheon utrumque solebat
<stat. theb. 6.676> metari ripis et, qua latissima distant,
<stat. theb. 6.677> non umquam merso transmittere flumina disco.
<stat. theb. 6.678> ergo operum fidens non protinus horrida campi
<stat. theb. 6.679> iugera, sed caelo dextram metitur, humique
<stat. theb. 6.680> pressus utroque genu collecto sanguine discum
<stat. theb. 6.681> ipse super sese rotat atque in nubila condit.
<stat. theb. 6.682> ille citus sublime petit similisque cadenti
<stat. theb. 6.683> crescit in adversum, tandemque exhaustus ab alto
<stat. theb. 6.684> tardior ad terram redit atque immergitur arvis.
<stat. theb. 6.685> sic cadit, attonitis quotiens avellitur astris,
<stat. theb. 6.686> Solis opaca soror; procul auxiliantia gentes
<stat. theb. 6.687> aera crepant frustraque timent, at Thessala victrix
<stat. theb. 6.688> ridet anhelantes audito carmine bigas.
<stat. theb. 6.689> conlaudant Danai, sed non tibi molle tuenti,
<stat. theb. 6.690> Hippomedon, maiorque manus speratur in aequo.
<stat. theb. 6.691> Atque illi extemplo, cui spes infringere dulce
<stat. theb. 6.692> immodicas, Fortuna venit, quid numina contra
<stat. theb. 6.693> tendere fas homini? spatium iam immane parabat,
<stat. theb. 6.694> iam cervix conversa, et iam latus omne redibat:
<stat. theb. 6.695> excidit ante pedes elapsum pondus et ictus
<stat. theb. 6.696> destituit frustraque manum demisit inanem,
<stat. theb. 6.697> ingemuere omnes, rarisque ea visa voluptas,
<stat. theb. 6.698> inde ad conatus timida subit arte Menestheus
<stat. theb. 6.699> cautior, et multum te, Maia crete, rogato
<stat. theb. 6.700> molis praevalidae castigat pulvere lapsus.
<stat. theb. 6.701> illa manu magna et multo felicior exit,
<stat. theb. 6.702> nec partem exiguam circi transvecta quievit,
<stat. theb. 6.703> fit sonus, et fixa signatur terra sagitta,
<stat. theb. 6.704> tertius Hippomedon valida ad certamina tardos
<stat. theb. 6.705> molitur gressus; namque illum corde sub alto
<stat. theb. 6.706> et casus Phlegyae monet et fortuna Menesthei.
<stat. theb. 6.707> erigit adsuetum dextrae certamen, et alte
<stat. theb. 6.708> sustentans rigidumque latus fortesque lacertos
<stat. theb. 6.709> consulit ac vasto contorquet turbine, et ipse
<stat. theb. 6.710> prosequitur, fugit horrendo per inania saltu
<stat. theb. 6.711> iamque procul meminit dextrae servatque tenorem
<stat. theb. 6.712> discus, nec dubia iunctave Menesthea victum
<stat. theb. 6.713> transabiit meta: longe super aemula signa
<stat. theb. 6.714> consedit viridesque umeros et opaca theatri
<stat. theb. 6.715> culmina ceu latae tremefecit mole ruinae:
<stat. theb. 6.716> quale vaporifera saxum Polyphemus ab Aetna
<stat. theb. 6.717> lucis egente manu tamen in vestigia puppis
<stat. theb. 6.718> auditae iuxtaque inimicum exegit Ulixen.
<stat. theb. 6.719> sic et Aloidae, cum iam calcaret Olympum
<stat. theb. 6.720> desuper Ossa rigens, ipsum glaciale ferebant
<stat. theb. 6.721> Pelion et trepido sperabant iungere caelo.
<stat. theb. 6.722> Tum genitus Talao victori tigrin inanem
<stat. theb. 6.723> ire iubet, fulvo quae circumfusa nitebat
<stat. theb. 6.724> margine et extremos auro mansueverat ungues.
<stat. theb. 6.725> Gnosiacos arcus habet et vaga tela Menestheus.
<stat. theb. 6.726> at tibiâ ait, Phlegya, casu frustrate sinistro,
<stat. theb. 6.727> hunc, quondam nostri decus auxiliumque Pelasgi,
<stat. theb. 6.728> ferre damus,neque enim Hippomedon inviderit, ensem,
<stat. theb. 6.729> nunc opus est animis: infestos tollite caestus
<stat. theb. 6.730> comminus; haec bellis et ferro proxima virtus.â
<stat. theb. 6.731> Constitit immanis cerni immanisque timeri
<stat. theb. 6.732> Argolicus Capaneus, ac dum nigrantia plumbo
<stat. theb. 6.733> tegmina cruda boum non mollior ipse lacertis
<stat. theb. 6.734> induitur, date tot iuvenum de milibus unum
<stat. theb. 6.735> hucâ ait, atque utinam potius de stirpe veniret
<stat. theb. 6.736> aemulus Aonia, quem fas demittere leto,
<stat. theb. 6.737> nec mea crudelis civili sanguine virtus.â
<stat. theb. 6.738> obstipuere animi, fecitque silentia terror.
<stat. theb. 6.739> tandem insperatus nuda de plebe Laeonum
<stat. theb. 6.740> prosilit Aleidamas, mirantur Dorica regum
<stat. theb. 6.741> agmina; sed socii fretum Polluce magistro
<stat. theb. 6.742> norant et sacras inter crevisse palaestras.
<stat. theb. 6.743> ipse deus posuitque manus et bracchia finxit â
<stat. theb. 6.744> materiae suadebat amor; â tune saepe locavit
<stat. theb. 6.745> comminus, et simili stantem miratus in ira
<stat. theb. 6.746> sustulit exsultans nudumque in pectora pressit,
<stat. theb. 6.747> illum indignatur Capaneus ridetque vocantem
<stat. theb. 6.748> ut miserans, poscitque alium, tandemque coaetus
<stat. theb. 6.749> restitit, et stimulis iam languida colla tumescunt.
<stat. theb. 6.750> fulmineas alte suspensi corpora plantis
<stat. theb. 6.751> erexere manus; tuto procul ora recessu
<stat. theb. 6.752> armorum in speculis, aditusque ad volnera elusi.
<stat. theb. 6.753> hic, quantum Tityos Stygiis consurgat ab arvis,
<stat. theb. 6.754> si torvae patiantur aves, tanta undique pandit
<stat. theb. 6.755> membrorum spatia et tantis ferus ossibus exstat.
<stat. theb. 6.756> hic paulo ante puer, sed enim maturius aevo
<stat. theb. 6.757> robur, et ingentes spondet tener impetus annos,
<stat. theb. 6.758> quem vinci haud quisquam saevo neque sanguine tingui
<stat. theb. 6.759> malit, et erecto timeat spectacula voto.
<stat. theb. 6.760> Ut sese permensi oculis et uterque priorem
<stat. theb. 6.761> speravere locum, non protinus ira nec ictus:
<stat. theb. 6.762> alternus paulum timor et permixta furori
<stat. theb. 6.763> consilia, inclinant tantum contraria iactu
<stat. theb. 6.764> bracchia et explorant caestus hebetantque ferendo,
<stat. theb. 6.765> doctior hic differt animum metuensque futuri
<stat. theb. 6.766> cunctatus vires dispensat: at ille nocendi
<stat. theb. 6.767> prodigus incautusque sui ruit omnis et ambas
<stat. theb. 6.768> consumit sine lege manus atque inrita frendit
<stat. theb. 6.769> insurgens seque ipse premit, sed providus astu
<stat. theb. 6.770> et patria vigil arte Lacon hos reicit ictus,
<stat. theb. 6.771> hos cavet; interdum nutu capitisque citati
<stat. theb. 6.772> integer obsequio, manibus nunc obvia tela '
<stat. theb. 6.773> discutiens, instat gressu voltuque recedit:
<stat. theb. 6.774> saepe etiam iniustis conlatum viribus hostem â
<stat. theb. 6.775> is vigor ingenio, tanta experientia dextrae est â
<stat. theb. 6.776> ultro audax animis intratque et obumbrat et alte
<stat. theb. 6.777> adsilit. ut praeceps cumulo salit unda minantes
<stat. theb. 6.778> in scopulos et fracta redit, sic ille furentem
<stat. theb. 6.779> circuit expugnans; levat ecce diuque minatur
<stat. theb. 6.780> in latus inque oculos; illum rigida arma caventem
<stat. theb. 6.781> avocat ac manibus necopinum interserit ictum
<stat. theb. 6.782> callidus et mediam designat volnere frontem:
<stat. theb. 6.783> iam cruor, et tepido signantur tempora rivo.
<stat. theb. 6.784> nescit adhue Capaneus subitumque per agmina murmur
<stat. theb. 6.785> miratur; verum ut fessam super ora reduxit
<stat. theb. 6.786> forte manum et summo maculas in vellere vidit,
<stat. theb. 6.787> non leo, non iaculo tantum indignata recepto
<stat. theb. 6.788> tigris: agit toto cedentem fervidus arvo
<stat. theb. 6.789> praecipitatque retro iuvenem atque in terga supinat,
<stat. theb. 6.790> dentibus horrendum stridens, geminatque rotatas
<stat. theb. 6.791> multiplicatque manus, rapiunt conamina venti,
<stat. theb. 6.792> pars cadit in caestus; motu Spartanus acuto
<stat. theb. 6.793> mille cavet lapsas circum cava tempora mortes
<stat. theb. 6.794> auxilioque pedum, sed non tamen immemor artis
<stat. theb. 6.795> adversus fugit et fugiens tamen ictibus obstat.
<stat. theb. 6.796> Et iam utrumque labor suspiriaque aegra fatigant.
<stat. theb. 6.797> tardius ille premit, nee iam hic absistere velox,
<stat. theb. 6.798> defectique ambo genibus pariterque quierunt.
<stat. theb. 6.799> sic ubi longa vagos lassarunt aequora nautas
<stat. theb. 6.800> et signum de puppe datum, posuere parumper
<stat. theb. 6.801> bracchia: vix requies, iam vox citat altera remos,
<stat. theb. 6.802> ecce iterum immodice venientem eludit et exit
<stat. theb. 6.803> sponte ruens mersusque umeris: effunditur ille
<stat. theb. 6.804> in caput, adsurgentem alio puer improbus ictu
<stat. theb. 6.805> perculit eventuque impalluit ipse secundo.
<stat. theb. 6.806> clamorem Inachidae, quantum non litora, tollunt,
<stat. theb. 6.807> non nemora, illum ab humo conantem ut vidit Adrastus
<stat. theb. 6.808> tollentemque manus et non toleranda parantem:
<stat. theb. 6.809> ite, oro, socii, furit, ite, opponite dextras,
<stat. theb. 6.810> festinate, furit, palmamque et praemia ferte!
<stat. theb. 6.811> non prius, effracto quam misceat ossa cerebro,
<stat. theb. 6.812> absistet, video, moriturum auferte Lacona.â
<stat. theb. 6.813> nec mora, prorumpit Tydeus, nec iussa recusat
<stat. theb. 6.814> Hippomedon: tunc vix ambo conatibus ambas
<stat. theb. 6.815> restringunt cohibentque manus ac plurima suadent:
<stat. theb. 6.816> vineis, abi; pulchrum vitam donare minori.
<stat. theb. 6.817> noster et hic bellique comes.â nil frangitur heros,
<stat. theb. 6.818> ramumque oblatumque manu thoraca repellit
<stat. theb. 6.819> vociferans: liceat! non has ego pulvere crasso
<stat. theb. 6.820> atque cruore genas, meruit quibus iste favorem
<stat. theb. 6.821> semivir, infodiam mittamque informe sepulcro
<stat. theb. 6.822> corpus et Ocbalio donem lugere magistro?â
<stat. theb. 6.823> dicit; at hunc socii tumidum et vicisse negantem
<stat. theb. 6.824> avertunt, contra laudant insignis alumnum
<stat. theb. 6.825> Taygeti longeque minas risere Lacones.
<stat. theb. 6.826> Iamdudum variae laudes et conscia virtus
<stat. theb. 6.827> Tydea magnanimum stimulis urgentibus angunt.
<stat. theb. 6.828> ille quidem et disco bonus et contendere cursu,
<stat. theb. 6.829> nec caestu bellare minor, sed corde labores
<stat. theb. 6.830> ante alios erat uncta pale. sic otia Martis
<stat. theb. 6.831> degere et armiferas laxare adsueverat iras
<stat. theb. 6.832> ingentes contra ille viros Acheloia circum
<stat. theb. 6.833> litora felicesque deo monstrante palaestras.
<stat. theb. 6.834> ergo ubi luctandi iuvenes animosa citavit
<stat. theb. 6.835> gloria, terrificos umeris Aetolus amictus
<stat. theb. 6.836> exuitur patriumque suem, levat ardua contra
<stat. theb. 6.837> membra Cleonaeae stirpis iactator Agylleus,
<stat. theb. 6.838> Herculea nec mole minor, sic grandibus alte
<stat. theb. 6.839> insurgens umeris hominem super improbus exit.
<stat. theb. 6.840> sed non ille rigor patriumque in corpore robur:
<stat. theb. 6.841> luxuriant artus, effusaque sanguine laxo
<stat. theb. 6.842> membra natant; unde haec audax fiducia tantum
<stat. theb. 6.843> Oenidae superare parem, quamquam ipse videri
<stat. theb. 6.844> exiguus, gravia ossa tamen nodisque lacerti
<stat. theb. 6.845> difficiles, numquam hunc animum natura minori
<stat. theb. 6.846> corpore nec tantas ausa est includere vires.
<stat. theb. 6.847> Postquam oleo gavisa cutis, petit aequor uterque
<stat. theb. 6.848> procursu medium atque hausta vestitur harena,
<stat. theb. 6.849> tum madidos artus alterno pulvere siccant,
<stat. theb. 6.850> collaque demersere umeris et bracchia late
<stat. theb. 6.851> vara tenent, iam tunc astu deducit in aequum
<stat. theb. 6.852> callidus et celsum procurvat Agyllea Tydeus,
<stat. theb. 6.853> submissus tergo et genibus vicinus harenae,
<stat. theb. 6.854> ille autem, Alpini veluti regina cupressus
<stat. theb. 6.855> verticis urgenti cervicem inclinat in austro
<stat. theb. 6.856> vix sese radice tenens, terraeque propinquat,
<stat. theb. 6.857> iamdudum aetherias eadem reditura sub auras:
<stat. theb. 6.858> non secus ingentes artus praecelsus Agylleus
<stat. theb. 6.859> sponte premit parvumque gemens duplicatur in hostem,
<stat. theb. 6.860> et iam alterna manus frontemque umerosque latusque
<stat. theb. 6.861> collaque pectoraque et vitantia crura lacessit.
<stat. theb. 6.862> interdumque diu pendent per mutua fulti
<stat. theb. 6.863> bracchia, nunc saevi digitorum vincula frangunt.
<stat. theb. 6.864> non sic ductores gemini gregis horrida tauri
<stat. theb. 6.865> bella movent; medio coniunx stat candida prato
<stat. theb. 6.866> victorem exspectans, rumpunt obnixa furentes
<stat. theb. 6.867> pectora, subdit amor stimulos et volnera sanat:
<stat. theb. 6.868> fulmineo sic dente sues, sic hispida turpes
<stat. theb. 6.869> proelia villosis ineunt complexibus ursi.
<stat. theb. 6.870> vis eadem Oenidae; nec sole aut pulvere fessa
<stat. theb. 6.871> membra labant, riget arta cutis durisque laborum
<stat. theb. 6.872> castigata toris, contra non integer ille
<stat. theb. 6.873> flatibus alternis aegroque effetus hiatu
<stat. theb. 6.874> exuit ingestas fluvio sudoris harenas
<stat. theb. 6.875> ae furtim rapta sustentat pectora terra.
<stat. theb. 6.876> instat agens Tydeus fletumque in colla minatus
<stat. theb. 6.877> crura subit; coeptis non evaluere potiri
<stat. theb. 6.878> frustratae brevitate manus, venit arduus ille
<stat. theb. 6.879> desuper oppressumque ingentis mole ruinae
<stat. theb. 6.880> condidit, haud aliter collis scrutator Hiberi
<stat. theb. 6.881> cum subiit longeque diem vitamque reliquit,
<stat. theb. 6.882> si tremuit suspensus ager subitumque fragorem
<stat. theb. 6.883> rupta dedit tellus, latet intus monte soluto
<stat. theb. 6.884> obrutus, ac penitus fractum obtritumque cadaver
<stat. theb. 6.885> indignantem animam propriis non reddidit astris.
<stat. theb. 6.886> acrior hoc Tydeus, animisque et pectore supra est.
<stat. theb. 6.887> nee mora, cum vinclis onerique elapsus iniquo
<stat. theb. 6.888> circuit errantem et tergo necopinus inhaeret,
<stat. theb. 6.889> mox latus et firmo celer implicat ilia nexu,
<stat. theb. 6.890> poplitibus genua inde premens evadere nodos
<stat. theb. 6.891> nequiquam et lateri dextram insertare parantem
<stat. theb. 6.892> improbus, horrendum visu ac mirabile pondus,
<stat. theb. 6.893> sustulit. Herculeis pressum sic fama lacertis
<stat. theb. 6.894> terrigenam sudasse Libyn, cum fraude reperta
<stat. theb. 6.895> raptus in excelsum, nee iam spes ulla cadendi,
<stat. theb. 6.896> nec licet extrema matrem contingere planta,
<stat. theb. 6.897> fit sonus, et laetos adtollunt agmina plausus,
<stat. theb. 6.898> tunc alte librans inopinum sponte remisit
<stat. theb. 6.899> obliquumque dedit, procumbentemque secutus
<stat. theb. 6.900> colla simul dextra, pedibus simul inguina vinxit.
<stat. theb. 6.901> deficit obsessus soloque pudore repugnat,
<stat. theb. 6.902> tandem pectus humi pronamque extensus in alvum
<stat. theb. 6.903> sternitur, ac longo maestus post tempore surgit,
<stat. theb. 6.904> turpia signata linquens vestigia terra,
<stat. theb. 6.905> palmam autem dextra laevaque nitentia dono
<stat. theb. 6.906> arma ferens Tydeus: quid si non sanguinis huius
<stat. theb. 6.907> partem haud exiguam â scitis â Dircaeus haberet
<stat. theb. 6.908> campus, ubi hae nuper Thebarum foedera plagae?â
<stat. theb. 6.909> haec simul ostentans quaesitaque praemia laudum
<stat. theb. 6.910> dat sociis, sequitur neglectus Agyllea thorax.
<stat. theb. 6.911> Sunt et qui nudo subeant concurrere ferro,
<stat. theb. 6.912> iamque aderant instructi armis Epidaurins Agreus
<stat. theb. 6.913> et nondum fatis Dircaeus agentibus exsul,
<stat. theb. 6.914> dux vetat Iasides: manet ingens copia leti,
<stat. theb. 6.915> o iuvenes! servate animos avidumque furorem
<stat. theb. 6.916> sanguinis adversi, tuque o, quem propter avita
<stat. theb. 6.917> iugera, dilectas cui desolavimus urbes,
<stat. theb. 6.918> ne, precor, ante aciem ius tantum casibus esse
<stat. theb. 6.919> fraternisque sinas â abigant hoc numina! â votis.â
<stat. theb. 6.920> sic ait, atque ambos aurata casside ditat.
<stat. theb. 6.921> tum generum, ne laudis egens, iubet ardua necti
<stat. theb. 6.922> tempora Thebarumque ingenti voce citari
<stat. theb. 6.923> victorem: dirae recinebant omnia Parcae.
<stat. theb. 6.924> Ipsum etiam proprio certamina festa labore
<stat. theb. 6.925> dignari et tumulo supremum hunc addere honorem
<stat. theb. 6.926> hortantur proceres ac, ne victoria desit
<stat. theb. 6.927> una ducum numero, fundat vel Lyctia cornu
<stat. theb. 6.928> tela rogant, tenui vel nubila transeat hasta,
<stat. theb. 6.929> obsequitur gaudens, viridique ex aggere in aecum
<stat. theb. 6.930> stipatus summis iuvenum descendit; at illi
<stat. theb. 6.931> pone leves portat pharetras et cornua iussus
<stat. theb. 6.932> armiger: ingentem iactu transmittere circum
<stat. theb. 6.933> eminus et dictae dare vulnera destinat orno.
<stat. theb. 6.934> Quis fluere occultis rerum neget omina causis?
<stat. theb. 6.935> fata patent homini, piget inservare, peritque
<stat. theb. 6.936> venturi praemissa fides: sic omina casum
<stat. theb. 6.937> fecimus, et vires hausit Fortuna nocendi.
<stat. theb. 6.938> Campum emensa brevi fatalis ab arbore tacta,
<stat. theb. 6.939> horrendum visu, per quas modo fugerat auras,
<stat. theb. 6.940> venit harundo retro versumque a fine tenorem
<stat. theb. 6.941> pertulit, et notae iuxta ruit ora pharetrae.
<stat. theb. 6.942> multa duces errore serunt: hi nubila et altos
<stat. theb. 6.943> occurrisse notos, adversi roboris ictu
<stat. theb. 6.944> tela repulsa alii. penitus latet exitus ingens
<stat. theb. 6.945> monstratumque nefa s: uni remeabile bellum
<stat. theb. 6.946> et tristes domino spondebat harundo recursus.
