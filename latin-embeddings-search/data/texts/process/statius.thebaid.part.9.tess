<stat. theb. 9.1> Asperat Aonios rabies audita cruenti
<stat. theb. 9.2> Tydeos; ipsi etiam minus ingemuere iacentem
<stat. theb. 9.3> Inachidae, culpantque virum et rupisse queruntur
<stat. theb. 9.4> fas odii; quin te, divum implacidissime, quamquam
<stat. theb. 9.5> praecipuum tunc caedis opus, Gradive, furebas,
<stat. theb. 9.6> offensum virtute ferunt, nec comminus ipsum
<stat. theb. 9.7> ora, sed et trepidos alio torsisse iugales,
<stat. theb. 9.8> ergo profanatum Melanippi funus acerbo
<stat. theb. 9.9> volnere non aliis ultum Cadmeia pubes
<stat. theb. 9.10> insurgunt stimulis, quam si turbata sepulcris
<stat. theb. 9.11> ossa patrum monstrisque datae crudelibus urnae,
<stat. theb. 9.12> accendit rex ipse super: quisquamne Pelasgis
<stat. theb. 9.13> mitis adhuc hominemque gerit? iam morsibus uncis â
<stat. theb. 9.14> pro furor! usque adeo tela exsatiavimus! â artus
<stat. theb. 9.15> dilacerant. nonne Hyrcanis bellare putatis
<stat. theb. 9.16> tigribus, aut saevos Libyae contra ire leones?
<stat. theb. 9.17> et nunc ille iacet â pulchra o solacia leti! â
<stat. theb. 9.18> ore tenens hostile caput, dulcique nefandus
<stat. theb. 9.19> immoritur tabo; nos ferrum immite facesque,
<stat. theb. 9.20> illis nuda odia, et feritas iam non eget armis.
<stat. theb. 9.21> sic pergant rabidi claraque hac laude fruantur,
<stat. theb. 9.22> dum videas haec, summepater. sed enim hiscere campos
<stat. theb. 9.23> conquesti terraeque fugam mirantur; an istos
<stat. theb. 9.24> vel sua portet humus?â magno sic fatus agebat
<stat. theb. 9.25> procursu fremituque viros, furor omnibus idem
<stat. theb. 9.26> Tydeos invisi spoliis raptoque potiri
<stat. theb. 9.27> corpore, non aliter subtexunt astra catervae
<stat. theb. 9.28> incestarum avium, longe quibus aura nocentem
<stat. theb. 9.29> aera desertasque tulit sine funere mortes;
<stat. theb. 9.30> illo avidae cum voce ruunt, sonat arduus aether
<stat. theb. 9.31> plausibus, et caelo volucres cessere minores.
<stat. theb. 9.32> Fama per Aonium rapido vaga murmure campum
<stat. theb. 9.33> spargitur in turmas, solito pernicior index
<stat. theb. 9.34> cum lugenda refert, donec, cui maxima fando
<stat. theb. 9.35> damna vehit, trepidas lapsa est Polynicis ad aures.
<stat. theb. 9.36> deriguit iuvenis lacrimaeque haesere paratae,
<stat. theb. 9.37> et cunctata fides; nimium nam cognita virtus
<stat. theb. 9.38> Oenidae credi letum suadetque vetatque.
<stat. theb. 9.39> sed postquam haud dubio clades auctore reperta est,
<stat. theb. 9.40> nox oculos mentemque rapit; tum sanguine fixo
<stat. theb. 9.41> membra simul, simul arma ruunt: madet ardua fletu
<stat. theb. 9.42> iam galea atque ocreae clipeum excepere cadentem.
<stat. theb. 9.43> it maestus genua aegra trahens hastamque sequentem,
<stat. theb. 9.44> vulneribus ceu mille gravis totosque per artus
<stat. theb. 9.45> saucius, absistunt socii monstrantque gementes.
<stat. theb. 9.46> tandem ille abiectis, vix quae portaverat, armis
<stat. theb. 9.47> nudus in egregii vacuum iam corpus amici
<stat. theb. 9.48> procidit et tali lacrimas cum voce profudit:
<stat. theb. 9.49> hasne tibi, armorum spes o suprema meorum,
<stat. theb. 9.50> Oenide, grates, haec praemia digna rependi,
<stat. theb. 9.51> nudus ut invisa Cadmi tellure iaceres
<stat. theb. 9.52> sospite me? nunc exsul ego aeternumque fugatus,
<stat. theb. 9.53> quando alius misero ac melior mihi frater ademptus.
<stat. theb. 9.54> nec iam sortitus veteres regnique nocentis
<stat. theb. 9.55> periurum diadema peto: quo gaudia tanti
<stat. theb. 9.56> empta mihi aut sceptrum, quod non tua dextera tradet?
<stat. theb. 9.57> ite, viri, solumque fero me linquite fratri:
<stat. theb. 9.58> nil opus arma ultra temptare et perdere mortes;
<stat. theb. 9.59> ite, precor; quid iam dabitis mihi denique maius?
<stat. theb. 9.60> Tydea consumpsi! quanam hoc ego morte piabo?
<stat. theb. 9.61> o socer, o Argi! et primae bona iurgia noctis,
<stat. theb. 9.62> alternaeque manus et longi pignus amoris
<stat. theb. 9.63> ira brevis; non me ense tuo tunc, maxime Tydeu,
<stat. theb. 9.64> â et poteras â nostri mactatum in limine Adrasti!
<stat. theb. 9.65> quin etiam Thebas me propter et impia fratris
<stat. theb. 9.66> tecta libens, unde haud alius remeasset, adisti,
<stat. theb. 9.67> ceu tibimet sceptra et proprios laturus honores,
<stat. theb. 9.68> iam Telamona pium, iam Thesea fama tacebat â
<stat. theb. 9.69> qualis et ecce iaces! quae primum vulnera mirer?
<stat. theb. 9.70> quis tuus hic, quis ab hoste cruor? quae te agmina quive
<stat. theb. 9.71> innumeri stravere globi? num fallor, et ipse
<stat. theb. 9.72> invidit pater et tota Mars impulit hasta?â
<stat. theb. 9.73> sic ait, et maerens etiamnum lubrica tabo
<stat. theb. 9.74> ora viri terget lacrimis dextraque reponit.
<stat. theb. 9.75> tune meos hostes hucusque exosus, et ultra
<stat. theb. 9.76> sospes ego?â exuerat vagina turbidus ensem
<stat. theb. 9.77> aptabatque neci: comites tenuere, socerque
<stat. theb. 9.78> castigat bellique vices ac fata revolvens
<stat. theb. 9.79> solatur tumidum, longeque a corpore caro
<stat. theb. 9.80> paulatim, unde dolor letique animosa voluntas,
<stat. theb. 9.81> amovet ac tacite ferrum inter verba reponit.
<stat. theb. 9.82> ducitur amisso qualis consorte laborum
<stat. theb. 9.83> deserit inceptum media inter iugera sulcum
<stat. theb. 9.84> taurus iners colloque iugum deforme remisso
<stat. theb. 9.85> parte trahit, partem lacrimans sustentat arator.
<stat. theb. 9.86> Ecce autem hortatus Eteoclis et arma secuti,
<stat. theb. 9.87> lecta manus, iuvenes, quos nec Tritonia bello,
<stat. theb. 9.88> nec prope conlata sprevisset cuspide Mavors,
<stat. theb. 9.89> adventant; contra conlecta ut pectora parmae
<stat. theb. 9.90> fixerat atque hastam longe protenderat, haeret
<stat. theb. 9.91> arduus Hippomedon: ceu fluctibus obvia rupes,
<stat. theb. 9.92> cui neque de caelo metus et fracta aequora cedunt,
<stat. theb. 9.93> stat cunctis immota minis, fugit ipse rigentem
<stat. theb. 9.94> pontus et ex alto miserae novere carinae.
<stat. theb. 9.95> tunc prior Aonides â validam simul eligit hastam â
<stat. theb. 9.96> non pudet hos manes, haec infirmantia bellum
<stat. theb. 9.97> funera dis coram et caelo inspectante tueri?
<stat. theb. 9.98> scilicet egregius sudor memorandaque virtus
<stat. theb. 9.99> hanc tumulare feram, ne non maerentibus Argos
<stat. theb. 9.100> exsequiis lacrimandus eat mollique feretro
<stat. theb. 9.101> infandam eiectans saniem! dimittite curam;
<stat. theb. 9.102> nullae illum volucres, nulla impia monstra nec ipse,
<stat. theb. 9.103> si demus, pius ignis edat.â nec plura, sed ingens
<stat. theb. 9.104> intorquet iaculum, duro quod in aere moratum
<stat. theb. 9.105> transmissumque tamen clipei stetit orbe secundo,
<stat. theb. 9.106> inde Pheres acerque Lycus; sed cassa Pheretis
<stat. theb. 9.107> hasta redit, Lycus excelso terrore comantem
<stat. theb. 9.108> perstringit galeam; convulsae cuspide longe
<stat. theb. 9.109> diffugere iubae patuitque ingloria cassis,
<stat. theb. 9.110> ipse nec ire retro, nec in obvia concitus arma
<stat. theb. 9.111> exsilit, inque eadem sese vestigia semper
<stat. theb. 9.112> obversus cunctis profert recipitque, nec umquam
<stat. theb. 9.113> longius indulget dextrae motusque per omnes
<stat. theb. 9.114> corpus amat, corpus servans circumque supraque
<stat. theb. 9.115> vertitur, imbellem non sic amplexa iuvencum
<stat. theb. 9.116> infestante lupo tunc primum feta tuetur
<stat. theb. 9.117> mater et ancipiti circumfert cornua gyro;
<stat. theb. 9.118> ipsa nihil metuens sexusque oblita minoris
<stat. theb. 9.119> spumat et ingentes imitatur femina tauros,
<stat. theb. 9.120> tandem intermissa iaculantum nube potestas
<stat. theb. 9.121> reddere tela fuit; iamque et Sicyonius Alcon
<stat. theb. 9.122> venerat auxilio, Pisaeaque praepetis Idae
<stat. theb. 9.123> turma subit cuneumque replent, his laetus in hostes
<stat. theb. 9.124> Lernaeam iacit ipse trabem, volat illa sagittis
<stat. theb. 9.125> aequa fuga mediumque nihil cunctata Politen
<stat. theb. 9.126> transabit et iuncti clipeum cavat improba Mopsi.
<stat. theb. 9.127> Phocea tum Cydona Tanagraeumque Phalanthum
<stat. theb. 9.128> atque Erycem, hunc retro conversum et tela petentem,
<stat. theb. 9.129> dum spes nulla necis, crinito a vertice figit;
<stat. theb. 9.130> faucibus ille cavis hastam non ore receptam
<stat. theb. 9.131> miratur moriens, pariterque et murmure plenus
<stat. theb. 9.132> sanguis et expulsi salierunt cuspide dentes,
<stat. theb. 9.133> ausus erat furto dextram eiectare Leonteus,
<stat. theb. 9.134> pone viros atque arma latens, positumque trahebat
<stat. theb. 9.135> prenso crine caput: vidit, quamquam undique crebrae,
<stat. theb. 9.136> Hippomedon, ante ora minae, saevoque protervam
<stat. theb. 9.137> abstulit ense manum; simul increpat: hanc tibi Tydeus,
<stat. theb. 9.138> Tydeus ipse rapit; post et confecta virorum
<stat. theb. 9.139> fata time magnosque miser fuge tangere manes!â
<stat. theb. 9.140> ter Cadmea phalanx torvum abduxere cadaver,
<stat. theb. 9.141> ter retrahunt Danai: Siculi velut anxia puppis
<stat. theb. 9.142> seditione maris nequiquam obstante magistro
<stat. theb. 9.143> errat et averso redit in vestigia velo.
<stat. theb. 9.144> Non ibi Sidoniac valuissent pellere coepto
<stat. theb. 9.145> Hippomedonta manus, non illum impacta moverent
<stat. theb. 9.146> tormenta oppositum, formidatique superbis
<stat. theb. 9.147> turribus impulsus temptato umbone redissent.
<stat. theb. 9.148> sed memor Elysii regis noxasque recensens
<stat. theb. 9.149> Tydeos in medios astu subit impia campos
<stat. theb. 9.150> Tisiphone: sensere acies subitusque cucurrit
<stat. theb. 9.151> sudor equis sudorque viris, quamquam ore remisso
<stat. theb. 9.152> Inachium Angebat Halyn; nusquam impius ignis
<stat. theb. 9.153> verberaque, et iussi tenuere silentia crines,
<stat. theb. 9.154> arma gerit iuxtaque feri latus Hippomedontis
<stat. theb. 9.155> blanda genas vocemque venit, tamen ille loquentis
<stat. theb. 9.156> extimuit vultus admiraturque timorem.
<stat. theb. 9.157> illa autem lacrimans tu nuncâ ait, inclyte, frustra
<stat. theb. 9.158> exanimes socios inhumataque corpora Graium â
<stat. theb. 9.159> scilicet is nobis metus, aut iam cura sepulcri? â
<stat. theb. 9.160> protegis; ipse manu Tyria tibi captus Adrastus
<stat. theb. 9.161> raptatur, teque ante alios, te voce manuque
<stat. theb. 9.162> invocat; heu qualem lapsare in sanguine vidi,
<stat. theb. 9.163> exutum canos lacero diademate crines!
<stat. theb. 9.164> nec procul hinc, adverte oculos; ubi plurimus ille
<stat. theb. 9.165> pulvis, ubi ille globus.â paulum stetit anxius heros
<stat. theb. 9.166> librabatque metus; premit aspera virgo: quid haeres?
<stat. theb. 9.167> imus? an hi retinent manes, et vilior ille
<stat. theb. 9.168> qui superest?â miserum sociis opus et sua mandat
<stat. theb. 9.169> proelia et unanimi vadit desertor amici,
<stat. theb. 9.170> respiciens tamen et revocent si forte paratus.
<stat. theb. 9.171> inde legens turbata trucis vestigia divae
<stat. theb. 9.172> huc illuc frustra ruit avius, impia donec
<stat. theb. 9.173> Eumenis ex oculis reiecta caerula parma
<stat. theb. 9.174> fugit et innumeri galeam rupere cerastae.
<stat. theb. 9.175> aspicit infelix discussa nube quietos
<stat. theb. 9.176> Inachidas currumque nihil metuentis Adrasti.
<stat. theb. 9.177> Et Tyrii iam corpus habent, iam gaudia magnae
<stat. theb. 9.178> testantur voces, victorque ululatus aderrat
<stat. theb. 9.179> auribus occultoque ferit praecordia luctu,
<stat. theb. 9.180> ducitur hostili â pro dura potentia fati! â
<stat. theb. 9.181> Tydeus ille solo, modo cui Thebana sequenti
<stat. theb. 9.182> agmina, sive gradus seu frena effunderet, ingens
<stat. theb. 9.183> limes utrimque datus; numquam arma manusque quiescunt,
<stat. theb. 9.184> nulla viri feritas: iuvat ora rigentia leto
<stat. theb. 9.185> et formidatos impune lacessere vultus.
<stat. theb. 9.186> hic amor, hoc una timidi fortesque sequuntur
<stat. theb. 9.187> nobilitare manus, infectaque sanguine tela
<stat. theb. 9.188> coniugibus servant parvisque ostendere natis,
<stat. theb. 9.189> sic ubi Maura diu populatum rura leonem,
<stat. theb. 9.190> quem propter clausique greges vigilantque magistri,
<stat. theb. 9.191> pastorum lassae debellavere cohortes:
<stat. theb. 9.192> gaudet ager, magno subeunt clamore coloni,
<stat. theb. 9.193> praecerpuntque iubas immaniaque ora recludunt
<stat. theb. 9.194> damnaque commemorant, seu iam sub culmine fixus
<stat. theb. 9.195> excubat, antiquo seu pendet gloria luco.
<stat. theb. 9.196> At ferus Hippomedon quamquam iam sentit inane
<stat. theb. 9.197> auxilium et seram rapto pro corpore pugnam,
<stat. theb. 9.198> it tamen et caecum rotat inrevocabilis ensem,
<stat. theb. 9.199> vix socios hostesque, nihil dum tardet euntem,
<stat. theb. 9.200> secernens; sed caede nova iam lubrica tellus
<stat. theb. 9.201> armaque seminecesque viri currusque soluti
<stat. theb. 9.202> impediunt laevumque femur, quod cuspide fixum
<stat. theb. 9.203> regis Echionii, sed dissimulaverat ardens,
<stat. theb. 9.204> sive ibi nescierat. maestum videt Hoplea tandem;
<stat. theb. 9.205> Tydeos hic magni fidus comes et modo frustra
<stat. theb. 9.206> armiger alipedem prona cervice tenebat
<stat. theb. 9.207> fatorum ignarum domini solumque frementem,
<stat. theb. 9.208> quod vacet inque acies audentior ille pedestres,
<stat. theb. 9.209> hunc aspernantem tumido nova pondera tergo â
<stat. theb. 9.210> unam quippe manum domitis expertus ab annis â
<stat. theb. 9.211> corripit adfaturque: quid o nova fata recusas,
<stat. theb. 9.212> infelix sonipes? numquam tibi dulce superbi
<stat. theb. 9.213> regis onus; non iam Aetolo satiabere campo
<stat. theb. 9.214> gaudentemque iubam per stagna Acheloia solves,
<stat. theb. 9.215> quod superest, caros, i, saltem ulciscere manes
<stat. theb. 9.216> aut sequere, extorrem ne tu quoque laeseris umbram
<stat. theb. 9.217> captivus tumidumque equitem post Tydea portes.â
<stat. theb. 9.218> audisse accensumque putes: hoc fulmine raptum
<stat. theb. 9.219> abstulit et similes minus indignatur habenas.
<stat. theb. 9.220> semifer aeria talis Centaurus ab Ossa
<stat. theb. 9.221> desilit in valles, ipsum nemora alta tremiscunt,
<stat. theb. 9.222> campus equum, trepidi cursu glomerantur anhelo
<stat. theb. 9.223> Labdacidae, premit ille super, necopinaque ferro
<stat. theb. 9.224> colla metens linquit truncos post terga cadentes.
<stat. theb. 9.225> ventum erat ad fluvium; solito tunc plenior alveo
<stat. theb. 9.226> â signa mali â magna se mole Ismenos agebat.
<stat. theb. 9.227> illa brevis requies, illo timida agmina lassam
<stat. theb. 9.228> de campis egere fugam; stupet hospita belli
<stat. theb. 9.229> unda viros claraque armorum incenditur umbra,
<stat. theb. 9.230> insiluere vadis, magnoque fragore solutus
<stat. theb. 9.231> agger et adversae latuerunt pulvere ripae,
<stat. theb. 9.232> ille quoque hostiles saltu maiore per undas
<stat. theb. 9.233> inruit attonitis â longum dimittere habenas â
<stat. theb. 9.234> sicut erat, tantum viridi defixa parumper
<stat. theb. 9.235> caespite populeo commendat spicula trunco.
<stat. theb. 9.236> tunc vero exanimes tradunt rapientibus ultro
<stat. theb. 9.237> arma vadis: alii demissa casside, quantum
<stat. theb. 9.238> tendere conatus animae valuere sub undis,
<stat. theb. 9.239> turpe latent; multi fluvium transmittere nando
<stat. theb. 9.240> adgressi, sed vincla tenent laterique repugnat
<stat. theb. 9.241> balteus et madidus deducit pectora thorax,
<stat. theb. 9.242> qualis caeruleis tumido sub gurgite terror
<stat. theb. 9.243> piscibus, arcani quotiens devexa profundi
<stat. theb. 9.244> scrutantem delphina vident; fugit omnis in imos
<stat. theb. 9.245> turba lacus viridesque metu stipantur in algas;
<stat. theb. 9.246> nec prius emersi, quam summa per aequora flexus
<stat. theb. 9.247> emicet et visis malit certare carinis:
<stat. theb. 9.248> talis agit sparsos mediisque in fluctibus heros
<stat. theb. 9.249> frena manu pariter, pariter regit arma, pedum quem
<stat. theb. 9.250> remigio sustentat equus2; consuetaque campo
<stat. theb. 9.251> fluctuat et mersas levis ungula quaerit harenas.
<stat. theb. 9.252> sternit Iona Chromis, Chromin Antiphos, Antiphon Hypseus,
<stat. theb. 9.253> Hypseus Astyagen evasurumque relicto
<stat. theb. 9.254> amne Linum, ni fata vetent et stamine primo
<stat. theb. 9.255> ablatum tellure mori. premit agmina Thebes
<stat. theb. 9.256> Hippomedon, turbat Danaos Asopius Hypseus:
<stat. theb. 9.257> amnis utrimque timet, crasso vada mutat uterque
<stat. theb. 9.258> sanguine, et e fluvio neutri fatale reverti,
<stat. theb. 9.259> iam laceri pronis volvuntur cursibus artus
<stat. theb. 9.260> oraque et abscisae redeunt in pectora dextrae,
<stat. theb. 9.261> spicula iam clipeosque leves arcusque remissos
<stat. theb. 9.262> unda vehit, galeasque vetant descendere cristae:
<stat. theb. 9.263> summa vagis late sternuntur flumina telis,
<stat. theb. 9.264> ima viris; illic luctantur corpora leto,
<stat. theb. 9.265> efflantesque animas retro premit obvius amnis.
<stat. theb. 9.266> Flumineam rapiente vado puer Argipus ulmum
<stat. theb. 9.267> prenderat, insignes umeros ferus ense Menoeceus
<stat. theb. 9.268> amputat; ille cadens, nondum conamine adempto,
<stat. theb. 9.269> truncus in excelsis spectat sua bracchia ramis.
<stat. theb. 9.270> Hypseos hasta Tagen ingenti vulnere mersit,
<stat. theb. 9.271> ille manet fundo, rediit pro corpore sanguis,
<stat. theb. 9.272> desiluit ripis fratrem rapturus Agenor
<stat. theb. 9.273> heu! miser et tenuit, sed saucius ille levantem
<stat. theb. 9.274> degravat amplexu: poterat resolutus Agenor
<stat. theb. 9.275> emersisse vadis, piguit sine fratre reverti.
<stat. theb. 9.276> surgentem dextra Capetum vulnusque minantem
<stat. theb. 9.277> sorbebat rapidus nodato gurgite vertex;
<stat. theb. 9.278> iam voltu, iam crine latet, iam dextera nusquam,
<stat. theb. 9.279> ultimus abreptas ensis descendit in undas,
<stat. theb. 9.280> mille modis leti miseros mors una fatigat.
<stat. theb. 9.281> induit a tergo Mycalesia cuspis Agyrten;
<stat. theb. 9.282> respexit: nusquam auctor erat, sed concita tractu
<stat. theb. 9.283> gurgitis effugiens invenerat hasta cruorem.
<stat. theb. 9.284> Figitur et validos sonipes Aetolus in armos,
<stat. theb. 9.285> exsiluitque alte vi mortis et aera pendens
<stat. theb. 9.286> verberat; haud tamen est turbatus fulmine ductor,
<stat. theb. 9.287> sed miseratur equum, magnoque ex volnere telum
<stat. theb. 9.288> exuit ipse gemens et sponte remisit habenas.
<stat. theb. 9.289> inde pedes repetit pugnas gressuque manuque
<stat. theb. 9.290> certior, et segnem Nomium fortemque Mimanta
<stat. theb. 9.291> Thisbaeumque Lichan Anthedoniumque Lycetum
<stat. theb. 9.292> continuat ferro geminasque e fratribus unum
<stat. theb. 9.293> Thespiaden; eadem poscenti fata Panemo:
<stat. theb. 9.294> vive superstesâ ait, diraeque ad moenia Thebes
<stat. theb. 9.295> solus abi, miseros non decepture parentes.
<stat. theb. 9.296> di bene, quod pugnas rapidum deiecit in amnem
<stat. theb. 9.297> sanguinea Bellona manu: trahit unda timentes
<stat. theb. 9.298> gurgite gentili, nuda nee flebilis umbra
<stat. theb. 9.299> stridebit vestros Tydeus inhumatus ad ignes;
<stat. theb. 9.300> ibitis aequoreis crudelia pabula monstris,
<stat. theb. 9.301> illum terra vehit suaque in primordia solvet.â
<stat. theb. 9.302> sic premit adversos et acerbat vulnera dictis
<stat. theb. 9.303> ac nunc ense furit, nunc tela natantia captans
<stat. theb. 9.304> ingerit: innuptae comitem Therona Dianae,
<stat. theb. 9.305> ruricolamque Gyen cum fluetivago Ergino,
<stat. theb. 9.306> intonsumque Hersen contemptoremque profundi
<stat. theb. 9.307> Crethea, nimbosam qui saepe Caphereos arcem
<stat. theb. 9.308> Euboicasque hiemes parva transfugerat alno.
<stat. theb. 9.309> quid non fata queant? traiectus pectora ferro
<stat. theb. 9.310> volvitur in fluctus, heu cuius naufragus undae!
<stat. theb. 9.311> te quoque sublimi tranantem flumina curru,
<stat. theb. 9.312> dum socios, Pharsale, petis, resupinat ademptis
<stat. theb. 9.313> Dorica cuspis equis; illos violentia saevi
<stat. theb. 9.314> gurgitis infelixque iugi concordia mergit.
<stat. theb. 9.315> Nune age, quis tumidis magnum inclinarit in undis
<stat. theb. 9.316> Hippomedonta labor, cur ipse excitus in arma
<stat. theb. 9.317> Ismenos, doctae nosse indulgete sorores:
<stat. theb. 9.318> vestrum opus ire retro et senium depellere famae,
<stat. theb. 9.319> gaudebat Fauno Nymphaque Ismenide natus
<stat. theb. 9.320> maternis bellare tener Crenaeus in undis,
<stat. theb. 9.321> Crenaeus, cui prima dies in gurgite fido
<stat. theb. 9.322> et natale vadum et virides cunabula ripae,
<stat. theb. 9.323> ergo ratus nihil Elysias ibi posse Sorores,
<stat. theb. 9.324> laetus adulantem nunc hoc, nunc margine ab illo
<stat. theb. 9.325> transit avum: levat unda gradus, seu defluus ille,
<stat. theb. 9.326> sive obliquus eat; nec cum subit obvius, ullas
<stat. theb. 9.327> stagna dedere moras pariterque revertitur amnis,
<stat. theb. 9.328> non Anthedonii tegit hospitis inguina pontus
<stat. theb. 9.329> blandior, aestivo nec se magis aequore Triton
<stat. theb. 9.330> exserit, aut carae festinus ad oscula matris
<stat. theb. 9.331> cum remeat tardumque ferit delphina Palaemon.
<stat. theb. 9.332> arma decent umeros, clipeusque insignis et auro
<stat. theb. 9.333> lucidus Aoniae caelatur origine gentis.
<stat. theb. 9.334> Sidonis hic blandi per candida terga iuvenci,
<stat. theb. 9.335> iam secura maris, teneris iam cornua palmis
<stat. theb. 9.336> non tenet, extremis adludunt aequora plantis;
<stat. theb. 9.337> ire putes clipeo fluctusque secare iuvencum.
<stat. theb. 9.338> adiuvat unda fidem pelago nec discolor amnis,
<stat. theb. 9.339> tunc audax pariter telis et voce proterva
<stat. theb. 9.340> Hippomedonta petit: non haec fecunda veneno
<stat. theb. 9.341> Lerna. nec Herculeis haustae serpentibus undae:
<stat. theb. 9.342> sacrum amnem, sacrum â et miser experiere! â deumque
<stat. theb. 9.343> altrices inrumpis aquas.â nihil ille, sed ibat
<stat. theb. 9.344> comminus; opposuit cumulo se densior amnis
<stat. theb. 9.345> tardavitque manum, vulnus tamen illa retentum
<stat. theb. 9.346> pertulit atque animae tota in penetralia sedit.
<stat. theb. 9.347> horruit unda nefas, silvae flevistis utraeque,
<stat. theb. 9.348> et. graviora cavae sonuerunt murmura ripae.
<stat. theb. 9.349> ultimus ille sonus moribundo emersit ab ore:
<stat. theb. 9.350> mater!â in hanc miseri ceciderunt flumina vocem.
<stat. theb. 9.351> At genetrix coetu glaucarum cincta sororum
<stat. theb. 9.352> protinus icta malo vitrea de valle solutis
<stat. theb. 9.353> exsiluit furibunda comis, ac verbere crebro
<stat. theb. 9.354> oraque pectoraque et viridem scidit horrida vestem,
<stat. theb. 9.355> utque erupit aquis iterumque iterumque trementi
<stat. theb. 9.356> ingeminat Crenaeeâ sono: nusquam ille, sed index
<stat. theb. 9.357> desuper, a miserae nimium noscenda parenti,
<stat. theb. 9.358> parma natat; iacet ipse procul, qua mixta supremum
<stat. theb. 9.359> Ismenon primi mutant confinia ponti,
<stat. theb. 9.360> fluctivagam sic saepe domum madidosque penates
<stat. theb. 9.361> Alcyone deserta gemit, cum pignora saevus
<stat. theb. 9.362> Auster et algentes rapuit Thetis invida nidos,
<stat. theb. 9.363> mergitur orba iterum, penitusque occulta sub undis
<stat. theb. 9.364> limite non uno, liquidum qua subter eunti
<stat. theb. 9.365> lucet iter, miseri nequaquam funera nati
<stat. theb. 9.366> vestigat, plangitque tamen; saepe horridus amnis
<stat. theb. 9.367> obstat, et obducto caligant sanguine visus,
<stat. theb. 9.368> illa tamen praeceps in tela offendit et enses
<stat. theb. 9.369> scrutaturque manu galeas et prona reclinat
<stat. theb. 9.370> corpora; nec ponto submota intrabat amaram
<stat. theb. 9.371> Dorida, possessum donec iam fluctibus altis
<stat. theb. 9.372> Nereidum miserata cohors ad pectora matris
<stat. theb. 9.373> impulit, illa manu ceu vivum amplexa reportat
<stat. theb. 9.374> insternitque toris riparum atque umida siccat
<stat. theb. 9.375> mollibus ora comis, atque haec ululatibus addit:
<stat. theb. 9.376> hoc tibi semidei munus tribuere parentes
<stat. theb. 9.377> nee mortalis avus? sic nostro in gurgite regnas?
<stat. theb. 9.378> mitior haec misero discors alienaque tellus,
<stat. theb. 9.379> mitior unda maris, quae iuxta flumina corpus
<stat. theb. 9.380> rettulit et miseram visa exspectasse parentem.
<stat. theb. 9.381> hine mei vultus? haec torvi lumina patris?
<stat. theb. 9.382> hi crines undantis avi? tu nobile quondam
<stat. theb. 9.383> undarum nemorumque decus, quo sospite maior
<stat. theb. 9.384> diva et Nympharum longe regina ferebar.
<stat. theb. 9.385> heu ubinam ille frequens modo circa limina matris
<stat. theb. 9.386> ambitus orantesque tibi servire Napaeae?
<stat. theb. 9.387> cur nunc te, melius saevo mansure profundo,
<stat. theb. 9.388> amplexu misero tumulis, Crenaee, reporto
<stat. theb. 9.389> non mihi? nec tantae pudet heu miseretque ruinae,
<stat. theb. 9.390> dure parens? quae te alta et ineluctabilis imo
<stat. theb. 9.391> condidit amne palus, quo nec iam cruda nepotis
<stat. theb. 9.392> funera, nec nostri valeant perrumpere planctus?
<stat. theb. 9.393> ecce furit iactatque tuo se in gurgite maior
<stat. theb. 9.394> Hippomedon, illum ripaeque undaeque tremiscunt,
<stat. theb. 9.395> illius impulsu nostrum bibit unda cruorem:
<stat. theb. 9.396> tu piger et trucibus facilis servire Pelasgis.
<stat. theb. 9.397> ad cineres saltem supremaque iusta tuorum,
<stat. theb. 9.398> saeve, veni, non hic solum accensure nepotem.â
<stat. theb. 9.399> his miscet planctus multumque indigna cruentat
<stat. theb. 9.400> pectora, caeruleae referunt lamenta sorores:
<stat. theb. 9.401> qualiter Isthmiaco nondum Nereida portu
<stat. theb. 9.402> Leucothean planxisse ferunt, dum pectore anhelo
<stat. theb. 9.403> frigidus in matrem saevum mare respuit infans.
<stat. theb. 9.404> At pater arcano residens Ismenos in antro,
<stat. theb. 9.405> unde aurae nubesque bibunt atque imbrifer arcus
<stat. theb. 9.406> pascitur et Tyrios melior venit annus in agros,
<stat. theb. 9.407> ut lamenta procul, quamquam obstrepit ipse, novos-que
<stat. theb. 9.408> accepit natae gemitus, levat aspera musco
<stat. theb. 9.409> colla gravemque gelu crinem, ceciditque soluta
<stat. theb. 9.410> pinus adulta manu dimissaque volvitur urna.
<stat. theb. 9.411> illum per ripas annoso scrupea limo
<stat. theb. 9.412> ora exsertantem silvae fluviique minores
<stat. theb. 9.413> mirantur: tantus tumido de gurgite surgit,
<stat. theb. 9.414> spumosum attollens apicem lapsuque sonoro
<stat. theb. 9.415> pectora caerulcae rivis manantia barbae.
<stat. theb. 9.416> obvia cognatos gemitus casumque nepotis
<stat. theb. 9.417> Nympharum docet una patrem monstratque cruentum
<stat. theb. 9.418> auctorem dextramque premit: stetit arduus alto
<stat. theb. 9.419> amne, manuque genas et nexa virentibus ulvis
<stat. theb. 9.420> cornua concutiens sic turbidus ore profundo
<stat. theb. 9.421> incipit: huncne mihi, superum regnator, honorem,
<stat. theb. 9.422> quod totiens hospesque tuis et conscius actis â
<stat. theb. 9.423> nec memorare timor â falsa nunc improba fronte
<stat. theb. 9.424> cornua, nunc vetitam currus deiungere Phoeben,
<stat. theb. 9.425> dotalesque rogos deceptaque fulmina vidi
<stat. theb. 9.426> praecipuosque alui natorum? an vilis et illis
<stat. theb. 9.427> gratia? ad hunc certe repsit Tirynthius amnem,
<stat. theb. 9.428> hac tibi flagrantem Bromium restinximus unda.
<stat. theb. 9.429> aspice, quas fluvio caedes, quae funera portem,
<stat. theb. 9.430> continuus telis alioque adopertus acervo.
<stat. theb. 9.431> omne vadum belli series tenet, omnis anhelat
<stat. theb. 9.432> unda nefas, subterque animae supraque recentes
<stat. theb. 9.433> errant et geminas iungunt caligine ripas.
<stat. theb. 9.434> ille ego clamatus sacris ululatibus amnis,
<stat. theb. 9.435> qui molles thyrsos Baccheaque cornua puro
<stat. theb. 9.436> fonte lavare feror, stipatus caedibus artas
<stat. theb. 9.437> in freta quaero vias; non Strymonos impia tanto
<stat. theb. 9.438> stagna cruore natant, non spumifer altius Hebrus
<stat. theb. 9.439> Gradivo bellante rubet, nee te admonet altrix
<stat. theb. 9.440> unda tuasque manus, iam pridem oblite parentum
<stat. theb. 9.441> Liber? an Eous melius pacatur Hydaspes?
<stat. theb. 9.442> at tu, qui tumidus spoliis et sanguine gaudes
<stat. theb. 9.443> insontis pueri, non hoc ex amne potentem
<stat. theb. 9.444> Inachon aut saevas victor revehere Mycenas,
<stat. theb. 9.445> ni mortalis ego et tibi ductus ab aethere sanguis.â
<stat. theb. 9.446> Sic ait infrendens et sponte furentibus undis
<stat. theb. 9.447> signa dedit: mittit gelidus montana Cithaeron
<stat. theb. 9.448> auxilia antiquasque nives et pabula brumae
<stat. theb. 9.449> ire iubet; frater tacitas Asopos eunti
<stat. theb. 9.450> conciliat vires et hiulcis flumina venis
<stat. theb. 9.451> suggerit. ipse .cavae scrutatur viscera terrae
<stat. theb. 9.452> stagnaque torpentesque lacus pigrasque paludes
<stat. theb. 9.453> excutit, atque avidos tollens ad sidera voltus
<stat. theb. 9.454> umentes nebulas exhaurit et aera siccat.
<stat. theb. 9.455> iamque super ripas utroque exstantior ibat
<stat. theb. 9.456> aggere, iam medium modo qui superaverat amnem
<stat. theb. 9.457> Hippomedon intactus aquis umerosque manusque,
<stat. theb. 9.458> miratur crevisse vadum seseque minorem,
<stat. theb. 9.459> hinc atque hinc tumidi fluctus animosaque surgit
<stat. theb. 9.460> tempestas instar pelagi, cum Pliadas haurit
<stat. theb. 9.461> aut nigrum trepidis impingit Oriona nautis,
<stat. theb. 9.462> non secus aequoreo iactat Teumesius amnis
<stat. theb. 9.463> Hippomedonta salo, semperque umbone sinistro
<stat. theb. 9.464> tollitur et clipeum nigrante supervenit aestu
<stat. theb. 9.465> spumeus adsultans, fractaque refunditur unda
<stat. theb. 9.466> et cumulo maiore redit; nec mole liquenti
<stat. theb. 9.467> contentus carpit putres servantia ripas
<stat. theb. 9.468> arbusta annosasque trabes eiectaque fundo
<stat. theb. 9.469> saxa rotat, stat pugna impar amnisque virique,
<stat. theb. 9.470> indignante deo; nec enim dat terga nec ullis
<stat. theb. 9.471> frangitur ille minis, venientesque obvius undas
<stat. theb. 9.472> intrat et obiecta dispellit flumina parma,
<stat. theb. 9.473> stant terra fugiente gradus, et poplite tenso
<stat. theb. 9.474> lubrica saxa tenet, genibusque obnixus et haerens
<stat. theb. 9.475> subruta fallaci servat vestigia limo,
<stat. theb. 9.476> sic etiam increpitans: unde haec, Ismene, repente
<stat. theb. 9.477> ira tibi? quove has traxisti gurgite vires,
<stat. theb. 9.478> imbelli famulate deo solumque cruorem
<stat. theb. 9.479> femineis experte choris, cum Bacchica mugit
<stat. theb. 9.480> buxus et insanae maculant trieterida matres?â
<stat. theb. 9.481> dixerat; atque illi sese deus obtulit ultro
<stat. theb. 9.482> turbidus imbre genas et nube natantis harenae,
<stat. theb. 9.483> nec saevit dictis, trunca sed pectora quercu
<stat. theb. 9.484> ter quater oppositi, quantum ira deusque valebat,
<stat. theb. 9.485> impulit adsurgens: tandem vestigia flexit
<stat. theb. 9.486> excussumque manu tegimen, conversaque lente
<stat. theb. 9.487> terga refert, instant undae sequiturque labantem
<stat. theb. 9.488> amnis ovans; nec non saxis et grandine ferri
<stat. theb. 9.489> desuper infestant Tyrii geminoque repellunt
<stat. theb. 9.490> aggere, quid faciat bellis obsessus et undis?
<stat. theb. 9.491> nec fuga iam misero, nec magnae copia mortis.
<stat. theb. 9.492> Stabat gramineae producta crepidine ripae
<stat. theb. 9.493> undarum ac terrae dubio, sed amicior undis,
<stat. theb. 9.494> fraxinus ingentique vadum possederat umbra,
<stat. theb. 9.495> huius opem â nam qua terras invaderet? â unca
<stat. theb. 9.496> arripuit dextra: nec pertulit illa trahentem;
<stat. theb. 9.497> sed maiore super, quam stabat, pondere victa
<stat. theb. 9.498> solvitur, et qua stagna subit radice quibusque
<stat. theb. 9.499> arentem mordebat humum, demissa superne
<stat. theb. 9.500> iniecit sese trepido ripamque, nec ultra
<stat. theb. 9.501> passa virum subitae vallavit ponte ruinae,
<stat. theb. 9.502> huc undae coeunt, et ineluctabile caeno
<stat. theb. 9.503> verticibusque cavis sidit crescitque barathrum,
<stat. theb. 9.504> iamque umeros, iam colla ducis sinuosa vorago
<stat. theb. 9.505> circuit: hic demum victus suprema fateri
<stat. theb. 9.506> exclamat: fluvione â pudet! â Mars inclyte, merges
<stat. theb. 9.507> hanc animam, segnesque lacus et stagna subibo
<stat. theb. 9.508> ceu pecoris custos, subiti torrentis iniquis
<stat. theb. 9.509> interceptus aquis? adeone occumbere ferro
<stat. theb. 9.510> non merui?â tandem precibus commota Tonantem
<stat. theb. 9.511> Iuno subit: quonam miseros, sator inclyte divum,
<stat. theb. 9.512> Inachidas, quonam usque premes? iam Pallas et odit
<stat. theb. 9.513> Tydea, iam rapto tacuerunt augure Delphi:
<stat. theb. 9.514> en meus Hippomedon, cui gentis origo Mycenae
<stat. theb. 9.515> Argolicique lares numenque ante omnia Iuno â
<stat. theb. 9.516> sic ego fida meis? â pelagi crudelibus ibit
<stat. theb. 9.517> praeda feris? certe tumidos supremaque victis
<stat. theb. 9.518> iusta dabas; ubi Cecropiae post proelia flammae,
<stat. theb. 9.519> Theseos ignis ubi est?â non spernit coniugis aequas
<stat. theb. 9.520> ille preces, leviterque oculos ad moenia Cadmi
<stat. theb. 9.521> rettulit, et viso sederunt flumina nutu.
<stat. theb. 9.522> illius exsangues umeri et perfossa patescunt
<stat. theb. 9.523> pectora: ceu ventis alte cum elata resedit
<stat. theb. 9.524> tempestas, surgunt scopuli quaesitaque nautis
<stat. theb. 9.525> terra, et ab infestis descendunt aequora saxis.
<stat. theb. 9.526> quid ripas tenuisse iuvat? premit undique nimbo
<stat. theb. 9.527> telorum Phoenissa cohors, nec tegmina membris
<stat. theb. 9.528> ulla, omnisque patet leto; tunc vulnera manant,
<stat. theb. 9.529> quique sub amne diu stupuit cruor, aere nudo
<stat. theb. 9.530> solvitur et tenues venarum laxat hiatus,
<stat. theb. 9.531> incertique labant undarum e frigore gressus,
<stat. theb. 9.532> procumbit, Getico qualis procumbit in Haemo
<stat. theb. 9.533> seu Boreae furiis putri seu robore quercus
<stat. theb. 9.534> caelo mixta comas, ingentemque aera laxat:
<stat. theb. 9.535> illam nutantem nemus et mons ipse tremiscit,
<stat. theb. 9.536> qua tellure cadat, quas obruat ordine silvas,
<stat. theb. 9.537> non tamen aut ensem galeamve audacia cuiquam
<stat. theb. 9.538> tangere; vix credunt oculis ingentiaque horrent
<stat. theb. 9.539> funera, et adstrictis accedunt comminus armis.
<stat. theb. 9.540> Tandem adiit Hypseus capulumque in morte tenenti
<stat. theb. 9.541> extrahit et torvos laxavit casside vultus;
<stat. theb. 9.542> itque per Aonios alte mucrone corusco
<stat. theb. 9.543> suspensam ostentans galeam et clamore superbit:
<stat. theb. 9.544> hic ferus Hippomedon, hic formidabilis ultor
<stat. theb. 9.545> Tydeos infandi debellatorque cruenti
<stat. theb. 9.546> gurgitis!â agnovit longe pressitque dolorem
<stat. theb. 9.547> magnanimus Capaneus, telumque immane lacerto
<stat. theb. 9.548> hortatur librans: ades o mihi, dextera, tantum
<stat. theb. 9.549> tu praesens bellis et inevitabile numen,
<stat. theb. 9.550> te voco, te solam superum contemptor adoro.â
<stat. theb. 9.551> sic ait, et voti sese facit ipse potentem,
<stat. theb. 9.552> it tremibunda abies clipeum per et aerea texta
<stat. theb. 9.553> loricae tandemque animam sub pectore magno
<stat. theb. 9.554> deprendit: ruit haud alio quam celsa fragore
<stat. theb. 9.555> turris, ubi innumeros penitus quassata per ictus
<stat. theb. 9.556> labitur effractamque aperit victoribus urbem,
<stat. theb. 9.557> cui super adsistens non infitiamur honorem
<stat. theb. 9.558> mortisâ ait, refer huc oculos, ego vulneris auctor;
<stat. theb. 9.559> laetus abi multumque aliis iactantior umbris!â
<stat. theb. 9.560> tunc ensem galeamque rapit clipeumque revellit
<stat. theb. 9.561> Hypseos 4; exanimumque tenens super Hippomedonta
<stat. theb. 9.562> accipeâ ait, simul hostiles, dux magne, tuasque
<stat. theb. 9.563> exuvias, veniet cineri decus et suus ordo
<stat. theb. 9.564> manibus; interea iustos dum reddimus ignes,
<stat. theb. 9.565> hoc ultor Capaneus operit tua membra sepulcro.â
<stat. theb. 9.566> sic anceps dura belli vice mutua Grais
<stat. theb. 9.567> Sidoniisque simul nectebat vulnera Mavors:
<stat. theb. 9.568> hic ferus Hippomedon, illic non segnior Hypseus
<stat. theb. 9.569> fletur, et alterni praebent solacia luctus.
<stat. theb. 9.570> Tristibus interea somnum turbata figuris
<stat. theb. 9.571> torva sagittiferi mater Tegeatis ephebi,
<stat. theb. 9.572> crine dato passim plantisque ex more solutis,
<stat. theb. 9.573> ante diem gelidas ibat Ladonis ad undas
<stat. theb. 9.574> purgatura malum fluvio vivente soporem,
<stat. theb. 9.575> namque per attonitas curarum pondere noctes
<stat. theb. 9.576> saepe et delapsas adytis, quas ipsa dicarat,
<stat. theb. 9.577> exuvias, seque ignotis errare sepulcris
<stat. theb. 9.578> extorrem nemorum Dryadumque a plebe fugatam,
<stat. theb. 9.579> saepe novos nati bello rediisse triumphos,
<stat. theb. 9.580> armaque et alipedem notum comitesque videbat,
<stat. theb. 9.581> numquam ipsum, nunc ex umeris fluxisse pharetras,
<stat. theb. 9.582> effigiesque suas simulacraque nota cremari,
<stat. theb. 9.583> praecipuos sed enim illa metus portendere visa est
<stat. theb. 9.584> nox miserae totoque erexit pectore matrem,
<stat. theb. 9.585> nota per Arcadias felici robore silvas
<stat. theb. 9.586> quercus erat, Triviae quam desacraverat ipsa
<stat. theb. 9.587> electam turba nemorum numenque colendo
<stat. theb. 9.588> fecerat: hic arcus et fessa reponere tela,
<stat. theb. 9.589> armaque curva suum et vacuorum terga leonum
<stat. theb. 9.590> figere et ingentes aequantia cornua silvas.
<stat. theb. 9.591> vix ramis locus, agrestes adeo omnia cingunt
<stat. theb. 9.592> exuviae, et viridem ferri nitor impedit umbram,
<stat. theb. 9.593> hane, ut forte iugis longo defessa redibat
<stat. theb. 9.594> venatu, modo rapta ferox Erymanthidos ursae
<stat. theb. 9.595> ora ferens, multo proscissam vulnere cernit
<stat. theb. 9.596> deposuisse comam et rorantes sanguine ramos
<stat. theb. 9.597> exspirare solo; quaerenti Nympha cruentas
<stat. theb. 9.598> Maenadas atque hostem dixit saevisse Lyaeum.
<stat. theb. 9.599> dum gemit et planctu circumdat pectus inani,
<stat. theb. 9.600> abrupere oculi noctem maestoque cubili
<stat. theb. 9.601> exsilit et falsos quaerit per lumina fletus.
<stat. theb. 9.602> Ergo ut in amne nefas merso ter crine piavit
<stat. theb. 9.603> verbaque sollicitas matrum solantia curas
<stat. theb. 9.604> addidit, armatae ruit ad delubra Dianae
<stat. theb. 9.605> rore sub Eoo, notasque ex ordine silvas
<stat. theb. 9.606> et quercum gavisa videt, tunc limina divae
<stat. theb. 9.607> adstitit et tali nequiquam voce precatur:
<stat. theb. 9.608> virgo potens nemorum, cuius non mollia signa
<stat. theb. 9.609> militiamque trucem sexum indignata frequento
<stat. theb. 9.610> more nihil Graio â nec te gens aspera ritu
<stat. theb. 9.611> Colchis Amazoniaeve magis coluere catervae â :
<stat. theb. 9.612> si mihi non umquam thiasi ludusve protervae
<stat. theb. 9.613> noctis et, inviso quamvis temerata cubili,
<stat. theb. 9.614> non tamen aut teretes thyrsos aut mollia gessi
<stat. theb. 9.615> pensa, sed in tetricis et post conubia lustris
<stat. theb. 9.616> sic quoque venatrix animumque innupta remansi:
<stat. theb. 9.617> nec mihi secretis culpam occultare sub antris
<stat. theb. 9.618> cura, sed ostendi prolem posuique trementem
<stat. theb. 9.619> ante tuos confessa pedes; nec degener ille
<stat. theb. 9.620> sanguinis inque meos reptavit protinus arcus,
<stat. theb. 9.621> tela puer lacrimis et prima voce poposcit:
<stat. theb. 9.622> hunc mihi â quid trepidae noctes somnusque minantur?
<stat. theb. 9.623> â hunc, precor, audaci qui nunc ad proelia voto
<stat. theb. 9.624> heu nimium tibi fisus abit, da visere belli
<stat. theb. 9.625> victorem, vel, si ampla peto, da visere tantum!
<stat. theb. 9.626> hic sudet tuaque arma ferat, preme dira malorum
<stat. theb. 9.627> signa; quid in nostris, nemoralis Delia, silvis
<stat. theb. 9.628> Maenades hostiles Thebanaque numina regnant?
<stat. theb. 9.629> ei mihi! cur penitus â simque augur cassa futuri! â
<stat. theb. 9.630> cur penitus magnoque interpreter omine quercum?
<stat. theb. 9.631> quod si vera sopor miserae praesagia mittit,
<stat. theb. 9.632> per te maternos, mitis Dictynna, labores
<stat. theb. 9.633> fraternumque decus, cunctis hune Age sagittis
<stat. theb. 9.634> infelicem uterum; miserae sine funera matris
<stat. theb. 9.635> audiat ille prior!â dixit, fletuque soluto
<stat. theb. 9.636> aspicit et niveae saxum maduisse Dianae.
<stat. theb. 9.637> Illam diva ferox etiamnum in limine sacro
<stat. theb. 9.638> expositam et gelidas verrentem crinibus aras
<stat. theb. 9.639> linquit, et in mediis frondentem Maenalon astris
<stat. theb. 9.640> exsuperat saltu gressumque ad moenia Cadmi
<stat. theb. 9.641> destinat, interior caeli qua semita lueet
<stat. theb. 9.642> dis tantum, et cunctas iuxta videt ardua terras,
<stat. theb. 9.643> iamque fere medium Parnassi frondea praeter
<stat. theb. 9.644> colla tenebat iter, cum fratrem in nube corusca
<stat. theb. 9.645> aspicit haud solito visu: remeabat ab armis
<stat. theb. 9.646> maestus Echioniis, demersi funera lugens
<stat. theb. 9.647> auguris. inrubuit caeli plaga sidere mixto,
<stat. theb. 9.648> occursuque sacro pariter iubar arsit utrimque,
<stat. theb. 9.649> et coiere arcus et respondere pharetrae.
<stat. theb. 9.650> ille prior: scio, Labdacias, germana, cohortes
<stat. theb. 9.651> et nimium fortes ausum petis Arcada pugnas.
<stat. theb. 9.652> fida rogat genetrix: utinam indulgere precanti
<stat. theb. 9.653> fata darent! en ipse mei â pudet! â inritus arma
<stat. theb. 9.654> cultoris frondesque sacras ad inania vidi
<stat. theb. 9.655> Tartara et in memet versos descendere vultus;
<stat. theb. 9.656> nec tenui currus terraeque abrupta coegi,
<stat. theb. 9.657> saevus ego immeritusque coli. lugentia cernis
<stat. theb. 9.658> antra, soror, mutasque domos: haec sola rependo
<stat. theb. 9.659> dona pio comiti; nec tu peritura movere
<stat. theb. 9.660> auxilia et maestos in vanum perge labores.
<stat. theb. 9.661> finis adest iuveni, non hoc mutabile fatum,
<stat. theb. 9.662> nec te de dubiis fraterna oracula fallunt.â
<stat. theb. 9.663> sed decus extremum certe â confusa vicissim
<stat. theb. 9.664> virgo refert, veraeque licet solacia morti
<stat. theb. 9.665> quaerere, nec fugiet poenas, quicumque nefandam
<stat. theb. 9.666> insontis pueri scelerarit sanguine dextram
<stat. theb. 9.667> impius, et nostris fas sit saevire sagittis.â
<stat. theb. 9.668> sic effata movet gressus libandaque fratri
<stat. theb. 9.669> parcius ora tulit, Thebasque infesta petivit.
<stat. theb. 9.670> At pugna ereptis maior crudescit utrimque
<stat. theb. 9.671> regibus, alternosque ciet vindicta furores.
<stat. theb. 9.672> Hypseos hinc turmae desolatumque magistro
<stat. theb. 9.673> agmen, at hinc gravius fremit Hippomedontis adempti
<stat. theb. 9.674> orba cohors; praebent obnixi corpora ferro,
<stat. theb. 9.675> idem ardor rabidis externum haurire cruorem
<stat. theb. 9.676> ac fudisse suum, nec se vestigia mutant:
<stat. theb. 9.677> stat cuneo defixa acies, hostique cruento
<stat. theb. 9.678> dant animas et terga negant 1: cum lapsa per auras
<stat. theb. 9.679> vertice Dircaei velox Latonia montis
<stat. theb. 9.680> adstitit; adgnoscunt colles notamque tremiscit
<stat. theb. 9.681> silva deam, saevis ubi quondam exserta sagittis
<stat. theb. 9.682> fecundam lasso Nioben consumpserat arcu.
<stat. theb. 9.683> Illum acies inter coepta iam caede superbum
<stat. theb. 9.684> nescius armorum et primas tunc passus habenas
<stat. theb. 9.685> venator raptabat equus, quem discolor ambit
<stat. theb. 9.686> tigris et auratis adverberat unguibus armos,
<stat. theb. 9.687> colla sedent nodis et castigata iubarum
<stat. theb. 9.688> libertas, nemorisque notae sub pectore primo
<stat. theb. 9.689> iactantur niveo lunata monilia dente,
<stat. theb. 9.690> ipse bis Oebalio saturatam murice pallam
<stat. theb. 9.691> lucentesque auro tunicas â hoc neverat unum
<stat. theb. 9.692> mater opus â tenui collectus in ilia vinclo,
<stat. theb. 9.693> cornipedis laevo clipeum demiserat armo,
<stat. theb. 9.694> ense gravis nimio: tereti iuvat aurea morsu
<stat. theb. 9.695> fibula, pendentes circum latera aspera cinctus,
<stat. theb. 9.696> vaginaeque sonum tremulumque audire pharetrae
<stat. theb. 9.697> murmur et a cono missas in terga catenas;
<stat. theb. 9.698> interdum cristas hilaris iactare comantis
<stat. theb. 9.699> et pictum gemmis galeae iubar, ast ubi pugna
<stat. theb. 9.700> cassis anhela calet, resoluto vertice nudus
<stat. theb. 9.701> exoritur1: tunc dulce comae radiisque trementes
<stat. theb. 9.702> dulce nitent visus et, quas dolet ipse morari,
<stat. theb. 9.703> nondum mutatae rosea lanugine malae,
<stat. theb. 9.704> nec formae sibi laude placet multumque severis
<stat. theb. 9.705> asperat ora minis, sed frontis servat honorem
<stat. theb. 9.706> ira decens. dat sponte locum Thebana iuventus,
<stat. theb. 9.707> natorum memores, intentaque tela retorquent,
<stat. theb. 9.708> sed premit et saevas miserantibus ingerit hastas,
<stat. theb. 9.709> illum et Sidoniae iuga per Teumesia Nymphae
<stat. theb. 9.710> bellantem atque ipso sudore et pulvere gratum
<stat. theb. 9.711> laudant, et tacito ducunt suspiria voto.
<stat. theb. 9.712> Talia cernenti mitis subit alta Dianae
<stat. theb. 9.713> corda dolor, fletuque genas violata quodâ inquit,
<stat. theb. 9.714> nunc tibi, quod leti quaeram dea fida propinqui
<stat. theb. 9.715> effugium? haecne ultro properasti in proelia, saeve
<stat. theb. 9.716> ac miserande puer? cruda heu festinaque virtus
<stat. theb. 9.717> suasit et hortatrix animosi gloria leti.
<stat. theb. 9.718> scilicet angustum iamdudum urgentibus annis
<stat. theb. 9.719> Maenalium tibi, parve, nemus, perque antra ferarum
<stat. theb. 9.720> vix tutae sine matre viae, silvestria cuius
<stat. theb. 9.721> nondum tela procax arcumque implere valebas.
<stat. theb. 9.722> et nunc illa meas ingentem plangit ad aras
<stat. theb. 9.723> invidiam surdasque fores et limina lassat:
<stat. theb. 9.724> tu dulces lituos ululataque proelia gaudes
<stat. theb. 9.725> felix et miserae tantum moriture parenti.â
<stat. theb. 9.726> ne tamen extremo frustra morientis honori
<stat. theb. 9.727> adfuerit, venit in medios caligine furva
<stat. theb. 9.728> saepta globos, primumque leves furata sagittas
<stat. theb. 9.729> audacis tergo pueri caelestibus implet
<stat. theb. 9.730> coryton telis, quorum sine sanguine nullum
<stat. theb. 9.731> decidit; ambrosio tum spargit membra liquore,
<stat. theb. 9.732> spargit equum, ne (pio videtur vulnere corpus
<stat. theb. 9.733> ante necem, cantusque sacros et conscia miscet
<stat. theb. 9.734> murmura, secretis quae Colchidas ipsa sub antris
<stat. theb. 9.735> nocte docet monstratque feras quaerentibus herbas.
<stat. theb. 9.736> Tunc vero exserto circumvolat igneus arcu
<stat. theb. 9.737> nec se mente regit, patriae matrisque suique
<stat. theb. 9.738> immemor, et nimium caelestibus utitur armis:
<stat. theb. 9.739> ut leo, cui parvo mater Gaetula cruentos
<stat. theb. 9.740> suggerit ipsa cibos, cum primum crescere sensit
<stat. theb. 9.741> colla iubis torvusque novos respexit ad ungues,
<stat. theb. 9.742> indignatur ali, tandemque effusus apertos
<stat. theb. 9.743> liber amat campos et nescit in antra reverti,
<stat. theb. 9.744> quos, age, Parrhasio sternis, puer improbe, cornu?
<stat. theb. 9.745> prima Tanagraeum turbavit harundo Coroebum
<stat. theb. 9.746> extremo galeae primoque in margine parmae
<stat. theb. 9.747> angusta transmissa via, stat faucibus unda
<stat. theb. 9.748> sanguinis, et sacri facies rubet igne veneni,
<stat. theb. 9.749> saevius Eurytion, cui luminis orbe sinistro
<stat. theb. 9.750> callida tergeminis acies se condidit uncis.
<stat. theb. 9.751> ille trahens oculo plenam labente sagittam
<stat. theb. 9.752> ibat in auctorem: sed divum fortia quid non
<stat. theb. 9.753> tela queant? alio geminatum lumine volnus
<stat. theb. 9.754> explevit tenebras; sequitur tamen improbus hostem,
<stat. theb. 9.755> qua meminit, fusum donec prolapsus in Idan
<stat. theb. 9.756> decidit: hic saevi miser inter funera belli
<stat. theb. 9.757> palpitat et mortem sociosque hostesque precatur.
<stat. theb. 9.758> addit Abantiadas, insignem crinibus Argum
<stat. theb. 9.759> et male dilectum miserae Cydona sorori.
<stat. theb. 9.761> huic geminum obliqua traiecit harundine tempus,
<stat. theb. 9.762> exsilit hac ferrum, velox hac pinna remansit:
<stat. theb. 9.763> fluxit utrimque cruor, nulli tela aspera mortis
<stat. theb. 9.764> dant veniam, non forma Lamum, non infula Lygdum,
<stat. theb. 9.765> non pubescentes texerunt Aeolon anni:
<stat. theb. 9.766> Agitur ora Lamus, fiet saucius inguina Lygdus,
<stat. theb. 9.767> perfossus telo niveam gemis, Aeole, frontem,
<stat. theb. 9.768> te praeceps Euboea tulit, te candida Thisbe
<stat. theb. 9.769> miserat, hunc virides non excipietis Erythrae.
<stat. theb. 9.770> numquam cassa manus, nullum sine numine fugit
<stat. theb. 9.771> missile, nec requies dextrae, sonitumque priori
<stat. theb. 9.772> iungit harundo sequens, unum quis crederet arcum
<stat. theb. 9.773> aut unam saevire manum? modo derigit ictus,
<stat. theb. 9.774> nunc latere alterno dubius conamina mutat,
<stat. theb. 9.775> nunc fugit instantes et solo respicit arcu.
<stat. theb. 9.776> Et iam mirantes indignantesque coibant
<stat. theb. 9.777> Labdacidae, primusque Iovis de sanguine claro
<stat. theb. 9.778> Amphion ignarus adhuc, quae funera campis
<stat. theb. 9.779> ille daret: quonam usque moram lucrabere fati,
<stat. theb. 9.780> o multum meritos puer orbature parentes?
<stat. theb. 9.781> quin etiam menti tumor atque audacia gliscit,
<stat. theb. 9.782> congressus dum nemo tuos pugnamque minorem
<stat. theb. 9.783> dignatur bellis, iramque relinqueris infra,
<stat. theb. 9.784> i, repete Arcadiam mixtusque aequalibus illic,
<stat. theb. 9.785> dum ferus hic vero desaevit pulvere Mavors,
<stat. theb. 9.786> proelia lude domi: quodsi te maesta sepulcri
<stat. theb. 9.787> fama movet, dabimus leto moriare virorum!â
<stat. theb. 9.788> iamdudum hune contra stimulis gravioribus ardet
<stat. theb. 9.789> trux Atalantiades â necdum ille quierat â et infit:
<stat. theb. 9.790> sera etiam in Thebas, quarum hic exercitus, arma
<stat. theb. 9.791> profero; quisnam adeo puer, ut bellare recuset
<stat. theb. 9.792> talibus? Arcadiae stirpem et fera semina gentis,
<stat. theb. 9.793> non Thebana vides: non me sub nocte silenti
<stat. theb. 9.794> Thyias Echionio genetrix famulata Lyaeo
<stat. theb. 9.795> edidit, haud umquam deformis vertice mitras
<stat. theb. 9.796> induimus turpemque manu iactavimus hastam,
<stat. theb. 9.797> protinus adstrictos didici reptare per amnes
<stat. theb. 9.798> horrendasque domos magnarum intrare ferarum
<stat. theb. 9.799> et â quid plura loquar? ferrum mea semper et arcus
<stat. theb. 9.800> mater habet, vestri feriunt cava tympana patres.â
<stat. theb. 9.801> non tulit Amphion vultumque et in ora loquentis
<stat. theb. 9.802> telum immane rotat; sed ferri lumine diro
<stat. theb. 9.803> turbatus sonipes sese dominumque retorsit
<stat. theb. 9.804> in latus atque avidam transmisit devius hastam,
<stat. theb. 9.805> acrior hoc iuvenem stricto mucrone petebat
<stat. theb. 9.806> Amphion, cum se medio Latonia campo
<stat. theb. 9.807> iecit et ante oculos omnis stetit obvia vultu.
<stat. theb. 9.808> Haerebat iuveni devinctus amore pudico
<stat. theb. 9.809> Maenalius Dorceus, cui bella suumque timorem
<stat. theb. 9.810> mater et audaces pueri mandaverat annos.
<stat. theb. 9.811> huius tum vultu dea dissimulata profatur:
<stat. theb. 9.812> hactenus Ogygias satis infestasse catervas,
<stat. theb. 9.813> Parthenopaee, satis; miserae iam parce parenti,
<stat. theb. 9.814> parce deis, quicumque favent.â nec territus ille:
<stat. theb. 9.815> hunc sine me â non plura petam â fidissime Dorceu,
<stat. theb. 9.816> sternere humi, qui tela meis gerit aemula telis
<stat. theb. 9.817> et similes cultus et frena sonantia iactat.
<stat. theb. 9.818> frena regam, cultus Triviae pendebitis alto
<stat. theb. 9.819> limine,, captivis matrem donabo pharetris.â
<stat. theb. 9.820> audiit et mixto risit Latonia fletu.
<stat. theb. 9.821> viderat hanc caeli iamdudum in parte remota
<stat. theb. 9.822> Gradivum complexa venus, dumque anxia Thebas
<stat. theb. 9.823> commemorat Cadmumque viro caraeque nepotes
<stat. theb. 9.824> Harmoniae, pressum tacito sub corde dolorem
<stat. theb. 9.825> tempestiva movet: nonne hanc,Gradive, protervam
<stat. theb. 9.826> virginitate vides mediam se ferre virorum
<stat. theb. 9.827> coetibus? utque acies audax et Martia signa
<stat. theb. 9.828> temperet? en etiam donat praebetque necandos
<stat. theb. 9.829> tot nostra de gente viros, huic tradita virtus,
<stat. theb. 9.830> huic furor? agrestes superest tibi figere dammas.â
<stat. theb. 9.831> desiluit iustis commotus in arma querellis
<stat. theb. 9.832> Bellipotens, cui sola vagum per inane ruenti
<stat. theb. 9.833> Ira comes, reliqui sudant ad bella Furores,
<stat. theb. 9.834> nec mora, cum maestam monitu Letoida duro
<stat. theb. 9.835> increpat adsistens: non haec tibi proelia divum
<stat. theb. 9.836> dat pater; armiferum ni protinus improba campum
<stat. theb. 9.837> deseris, huic aequam nosces nec Pallada dextrae.â
<stat. theb. 9.838> quid faciat contra? premit hinc Mavortia cuspis,
<stat. theb. 9.839> hinc plenae tibi, parve, colus, Iovis inde severi
<stat. theb. 9.840> vultus: abit solo post haec evicta pudore.
<stat. theb. 9.841> At pater Ogygias Mavors circumspicit alas
<stat. theb. 9.842> horrendumque Dryanta movet, cui sanguinis auctor
<stat. theb. 9.843> turbidus Orion, comitesque odisse Dianae (
<stat. theb. 9.844> inde furit) patrium, hic turbatos arripit ense
<stat. theb. 9.845> Arcadas exarmatque ducem; cadit agmine longo
<stat. theb. 9.846> Cyllenes populus Tegeesque habitator opacae,
<stat. theb. 9.847> Aepytiique duces Telphusiacaeque phalanges,
<stat. theb. 9.848> ipsum autem et lassa fidit prosternere dextra,
<stat. theb. 9.849> nec servat vires: etenim huc iam fessus et illuc
<stat. theb. 9.850> mutabat turmas; urgent praesagia mille
<stat. theb. 9.851> funeris, et nigrae praecedunt nubila mortis,
<stat. theb. 9.852> iamque miser raros comites verumque videbat
<stat. theb. 9.853> Dorcea, iam vires paulatim abscedere sensit,
<stat. theb. 9.854> sensit et exhaustas umero leviore pharetras;
<stat. theb. 9.855> iam minus atque minus fert arma puerque videtur
<stat. theb. 9.856> et sibi, cum torva clipei metuendus obarsit
<stat. theb. 9.857> luce Dryas: tremor ora repens ac viscera torsit
<stat. theb. 9.858> Arcados; utque feri vectorem fulminis albus
<stat. theb. 9.859> cum supra respexit olor, cupit hiscere ripam
<stat. theb. 9.860> Strymonos et trepidas in pectora contrahit alas:
<stat. theb. 9.861> sic iuvenem saevi conspecta mole Dryantos
<stat. theb. 9.862> iam non ira subit, sed leti nuntius horror,
<stat. theb. 9.863> arma tamen, frustra superos Triviamque precatus,
<stat. theb. 9.864> molitur pallens et surdos expedit arcus,
<stat. theb. 9.865> iamque instat telis et utramque obliquus in ulnam
<stat. theb. 9.866> cornua contingit mucrone et pectora nervo,
<stat. theb. 9.867> cum ducis Aonii magno cita turbine cuspis
<stat. theb. 9.868> fertur in adversum nervique obliqua sonori
<stat. theb. 9.869> vincla secat: pereunt ictus manibusque remissis
<stat. theb. 9.870> vana supinato ceciderunt spicula cornu.
<stat. theb. 9.871> tunc miser et frenos turbatus et arma remisit,
<stat. theb. 9.872> vulneris impatiens, umeri quod tegmine dextri
<stat. theb. 9.873> intrarat facilemque cutem: subit altera cuspis
<stat. theb. 9.874> cornipedisque fugam succiso poplite sistit,
<stat. theb. 9.875> tunc cadit ipse Dryas â mirum â nec vulneris umquam
<stat. theb. 9.876> conscius: olim auctor teli causaeque patebunt.
<stat. theb. 9.877> At puer infusus sociis in devia campi
<stat. theb. 9.878> tollitur â heu simplex aetas! â moriensque iacentem
<stat. theb. 9.879> flebat equum; cecidit laxata casside vultus,
<stat. theb. 9.880> aegraque per trepidos exspirat gratia visus,
<stat. theb. 9.881> et prensis concussa comis ter colla quaterque
<stat. theb. 9.882> stare negant, ipsisque nefas lacrimabile Thebis,
<stat. theb. 9.883> ibat purpureus niveo de pectore sanguis,
<stat. theb. 9.884> tandem haec singultu verba incidente profatur:
<stat. theb. 9.885> labimur, i, miseram, Dorceu, solare parentem.
<stat. theb. 9.886> illa quidem, si vera ferunt praesagia curae,
<stat. theb. 9.887> aut somno iam triste nefas aut omine vidit,
<stat. theb. 9.888> tu tamen arte pia trepidam suspende diuque
<stat. theb. 9.889> decipito; neu tu subitus neve arma tenenti
<stat. theb. 9.890> veneris, et tandem, cum iam cogere fateri,
<stat. theb. 9.891> dic: merui, genetrix, poenas invita capesse;
<stat. theb. 9.892> arma puer rapui, nec te retinente quievi,
<stat. theb. 9.893> nec tibi sollicitae tandem inter bella peperci,
<stat. theb. 9.894> vive igitur potiusque animis irascere nostris,
<stat. theb. 9.895> et iam pone metus, frustra de colle Lycaei
<stat. theb. 9.896> anxia prospectas, si quis per nubila longe
<stat. theb. 9.897> aut sonus aut nostro sublatus ab agmine pulvis:
<stat. theb. 9.898> frigidus et nuda iaceo tellure, nec usquam
<stat. theb. 9.899> tu prope, quae voltus efflantiaque ora teneres.
<stat. theb. 9.900> hunc tamen, orba parens, crinemâ dextraque secandum
<stat. theb. 9.901> praebuit hunc toto capies pro corpore crinem,
<stat. theb. 9.902> comere quem frustra me dedignante solebas,
<stat. theb. 9.903> huic dabis exsequias, atque inter iusta memento,
<stat. theb. 9.904> ne quis inexpertis hebetet mea tela lacertis
<stat. theb. 9.905> dilectosque canes ullis agat amplius antris.
<stat. theb. 9.906> haec autem primis arma infelicia castris
<stat. theb. 9.907> ure, vel ingratae crimen suspende Dianae.â
