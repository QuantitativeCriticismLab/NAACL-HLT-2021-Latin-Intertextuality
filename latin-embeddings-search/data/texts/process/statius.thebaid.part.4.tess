<stat. theb. 4.1> Tertius horrentem zephyris laxaverat annum
<stat. theb. 4.2> Phoebus et angustum cogebat limite verno
<stat. theb. 4.3> longius ire diem, eum fracta impulsaque fatis
<stat. theb. 4.4> consilia et tandem miseri data copia belli,
<stat. theb. 4.5> prima manu rutilam de vertice Larissaco
<stat. theb. 4.6> ostendit Bellona facem dextraque trabalem
<stat. theb. 4.7> hastam intorsit agens, liquido quae stridula caelo
<stat. theb. 4.8> fugit et Aoniae celso stetit aggere Dirces.
<stat. theb. 4.9> mox et castra subit ferroque auroque coruscis
<stat. theb. 4.10> mixta viris turmale fremit; dat euntibus enses,
<stat. theb. 4.11> plaudit equos, vocat ad portas; hortamina fortes
<stat. theb. 4.12> praeveniunt, timidisque etiam brevis addita virtus.
<stat. theb. 4.13> Dicta dies aderat, cadit ingens rite Tonanti
<stat. theb. 4.14> Gradivoque pecus, nullisque secundus in extis
<stat. theb. 4.15> pallet et armatis simulat sperare sacerdos.
<stat. theb. 4.16> iamque suos circum pueri nuptaeque patresque
<stat. theb. 4.17> funduntur mixti summisque a postibus obstant.
<stat. theb. 4.18> nec modus est lacrimis: rorant clipeique iubaeque
<stat. theb. 4.19> triste salutantum, et cunctis dependet ab armis
<stat. theb. 4.20> suspiranda domus; galeis iuvat oscula clusis
<stat. theb. 4.21> inserere amplexuque truces deducere conos.
<stat. theb. 4.22> illi, quis ferrum modo, quis mors ipsa placebat,
<stat. theb. 4.23> dant gemitus fractaque labant singultibus ira.
<stat. theb. 4.24> sic ubi forte viris longum super aequor ituris,
<stat. theb. 4.25> cum iam ad vela noti et scisso redit ancora fundo,
<stat. theb. 4.26> haeret amica manus: certant innectere collo
<stat. theb. 4.27> brachia, manantesque oculos hinc oscula turbant,
<stat. theb. 4.28> hinc magni caligo maris, tandemque relicti
<stat. theb. 4.29> stant in rupe tamen; fugientia carbasa visu
<stat. theb. 4.30> dulce sequi, patriosque dolent crebrescere ventos.
<stat. theb. 4.31> stant tamen, et nota puppim de rupe salutant.
<stat. theb. 4.32> Nunc mihi. Fama prior mundique arcana Vetustas,
<stat. theb. 4.33> cui meminisse ducum vitasque extendere curae,
<stat. theb. 4.34> pande viros, tuque o nemoris regina seniori.
<stat. theb. 4.35> Calliope, quas ille manus, quae movent arma
<stat. theb. 4.36> Gradivus, quantas populis solaverit urbes,
<stat. theb. 4.37> sublata molire lyra: neque enim altior ulli
<stat. theb. 4.38> mens hausto de fonte venit, rex tristis et aeger
<stat. theb. 4.39> pondere curarum propiorque abeuntibus annis
<stat. theb. 4.40> inter adhortantes vix sponte incedit Adrastus,
<stat. theb. 4.41> contentus ferro cingi latus; arma manipli
<stat. theb. 4.42> pone ferunt, volucres portis auriga sub ipsis
<stat. theb. 4.43> comit equos, et iam inde iugo luctatur Arion.
<stat. theb. 4.44> huic armat Larissa viros, huic celsa Prosymna,
<stat. theb. 4.45> aptior armentis Midea pecorosaque Phlius,
<stat. theb. 4.46> quaeque pavet longa spumantem valle Charadron
<stat. theb. 4.47> Neris, et ingenti turritae mole Cleonae
<stat. theb. 4.48> et Lacedaemonium Thyrea lectura cruorem,
<stat. theb. 4.49> iunguntur memores transmissi ab origine regis,
<stat. theb. 4.50> qui Drepani scopulos et oliviferae Sicyonis
<stat. theb. 4.51> culta serunt, quos pigra vado Strangilla taeenti
<stat. theb. 4.52> lambit et anfractu riparum incurvus Elisson.
<stat. theb. 4.53> saevus honos fluvio: Stygias lustrare severis
<stat. theb. 4.54> Eumenidas perhibetur aquis; huc mergere suetae
<stat. theb. 4.55> ora et anhelantes poto Phlegethonte cerastas,
<stat. theb. 4.56> seu Thracum vertere domos, seu tecta Mycenes
<stat. theb. 4.57> impia Cadmeumve larem; fugit ipse natantes
<stat. theb. 4.58> amnis, et innumeris livescunt stagna venenis,
<stat. theb. 4.59> it comes Inoas Ephyre solata querellas
<stat. theb. 4.60> Cenchreaeque manus, vatum qua conscius amnis
<stat. theb. 4.61> Gorgoneo percussus equo, quaque obiacet alto
<stat. theb. 4.62> Isthmos et a terris maria inclinata repellit.
<stat. theb. 4.63> haec manus Adrastum numero ter mille secuti
<stat. theb. 4.64> exsultant; pars gaesa manu. pars robora flammis
<stat. theb. 4.65> indurata diuânon unus namque maniplis
<stat. theb. 4.66> mos neque sanguisâhabent, teretes pars vertere fundas
<stat. theb. 4.67> adsueti vacuoque diem praecingere gyro.
<stat. theb. 4.68> ipse annis sceptrisque subit venerabilis aeque:
<stat. theb. 4.69> ut possessa diu taurus meat arduus inter
<stat. theb. 4.70> pascua iam laxa cervice et inanibus armis,
<stat. theb. 4.71> dux tamen: haud illum bello adtemptare iuvencis
<stat. theb. 4.72> sunt animi; nam trunca vident de vulnere multo
<stat. theb. 4.73> cornua et ingentes plagarum in pectore nodos.
<stat. theb. 4.74> Proxima longaevo profert Dircaeus Adrasto
<stat. theb. 4.75> signa gener, cui bella favent, cui commodat iras
<stat. theb. 4.76> cuncta cohors: huic et patria de sede volentes
<stat. theb. 4.77> advenere viri, seu quos movet exsul et haesit
<stat. theb. 4.78> tristibus aucta fides, seu quis mutare potentes
<stat. theb. 4.79> praecipuum, multi, melior quos causa querenti
<stat. theb. 4.80> conciliat; dederat nec non ipse regendas
<stat. theb. 4.81> Aegion Arenenque, et quas Theseia Troezen
<stat. theb. 4.82> addit opes, ne rara movens inglorius iret
<stat. theb. 4.83> agmina, neu raptos patriae sentiret honores,
<stat. theb. 4.84> idem habitus, eadem arma viro. quae debitus hospes
<stat. theb. 4.85> hiberna sub nocte tulit: Teumesius implet
<stat. theb. 4.86> terga leo et gemino lucent hastilia ferro,
<stat. theb. 4.87> aspera volnifieo subter latus ense riget Sphinx,
<stat. theb. 4.88> iam regnum matrisque sinus fidasque sorores
<stat. theb. 4.89> spe votisque tenet, tamen et de turre suprema
<stat. theb. 4.90> attonitam totoque exstantem corpore longe
<stat. theb. 4.91> respicit Argian; haec mentem oculosque reducit
<stat. theb. 4.92> coniugis et dulces avertit pectore Thebas.
<stat. theb. 4.93> Ecce inter medios patriae ciet agmina gentis
<stat. theb. 4.94> fulmineus Tydeus, iam laetus et integer artus,
<stat. theb. 4.95> ut primae strepuere tubae: ceu lubricus alta
<stat. theb. 4.96> anguis humo verni blanda ad spiramina solis
<stat. theb. 4.97> erigitur liber senio et squalentibus annis
<stat. theb. 4.98> exutus laetisque minax interviret herbis:
<stat. theb. 4.99> a miser! agrestum si quis per gramen hianti:
<stat. theb. 4.100> obvius et primo fraudaverit ora veneno.
<stat. theb. 4.101> huic quoque praesentes Aetolis urbibus adfert
<stat. theb. 4.102> belli fama viros: sensit scopulosa Pylene
<stat. theb. 4.103> fletaque cognatis avibus Meleagria Pleuron
<stat. theb. 4.104> et praeceps Calydon, et quae Iove provocat Iden
<stat. theb. 4.105> Olenos, Ioniis et fluctibus hospita portu
<stat. theb. 4.106> Chalcis et Herculea turpatus gymnade vultus
<stat. theb. 4.107> amnis; adhuc imis vix truncam adtollere frontem
<stat. theb. 4.108> ausus aquis glaucoque caput submersus in antro
<stat. theb. 4.109> maeret, anhelantes aegrescunt pulvere ripae,
<stat. theb. 4.110> omnibus aeratae propugnant pectora crates,
<stat. theb. 4.111> pilaque saeva manu, patrius stat casside Mavors,
<stat. theb. 4.112> undique magnanimum pubes delecta coronant
<stat. theb. 4.113> Oeniden. hilarem bello notisque decorum
<stat. theb. 4.114> vulneribus; non ille minis Polynicis et ira
<stat. theb. 4.115> inferior, dubiumque adeo, cui bella gerantur.
<stat. theb. 4.116> Maior at inde novis it Doricus ordo sub armis,
<stat. theb. 4.117> qui ripas, Lyrcie, tuas. tua litora multo
<stat. theb. 4.118> vomere suspendunt, fluviorum ductor Achivum,
<stat. theb. 4.119> InacheâPersea neque enim violentior exit
<stat. theb. 4.120> amnis humo, cum Taurum aut Pleiadas hausit aquosas
<stat. theb. 4.121> spumeus et genero tumuit Ioveâquos celer ambit
<stat. theb. 4.122> Asterion Dryopumque trahens Erasinus aristas,
<stat. theb. 4.123> et qui rura domant Epidauriaâdexter Iaccho
<stat. theb. 4.124> collis, at Hennaeae Cereri negatâ; avia Dyme
<stat. theb. 4.125> mittit opem densasque Pylos Neleia turmas;
<stat. theb. 4.126> nondum nota Pylos iuvenisque aetate secunda
<stat. theb. 4.127> Nestor, et ire tamen peritura in castra negavit,
<stat. theb. 4.128> hos agitat pulchraeque docet virtutis amorem
<stat. theb. 4.129> arduus Hippomedon; capiti tremit aerea cassis
<stat. theb. 4.130> ter niveum scandente iuba, latus omne sub armis
<stat. theb. 4.131> ferrea suta terunt, umeros ac pectora late
<stat. theb. 4.132> flammeus orbis habet, perfectaque vivit in auro
<stat. theb. 4.133> nox Danai: sontes Furiarum lampade nigra
<stat. theb. 4.134> quinquaginta ardent thalami; pater ipse cruentis
<stat. theb. 4.135> in foribus laudatque nefas atque inspicit enses.
<stat. theb. 4.136> illum Palladia sonipes Nemeaeus ab arce
<stat. theb. 4.137> devehit arma pavens umbraque immane volanti
<stat. theb. 4.138> implet agros longoque attollit pulvere campum,
<stat. theb. 4.139> non aliter silvas umeris et utroque refringens
<stat. theb. 4.140> pectore montano duplex Hylaeus ab antro
<stat. theb. 4.141> praecipiat: pavet Ossa vias, pecudesque feraeque
<stat. theb. 4.142> procubuere metu; non ipsis fratribus horror
<stat. theb. 4.143> afuit, ingenti donec Peneia saltu
<stat. theb. 4.144> stagna subit magnumque obiectus detinet amnem.
<stat. theb. 4.145> Quis numerum ferri gentisque et robora dictu
<stat. theb. 4.146> aequarit mortale sonans? suus excit in arma
<stat. theb. 4.147> antiquam Tiryntha deus; non fortibus illa
<stat. theb. 4.148> infecunda viris famaque immanis alumni
<stat. theb. 4.149> degenerat, sed lapsa situ fortuna, neque addunt
<stat. theb. 4.150> robur opes; rarus vacuis habitator in arvis
<stat. theb. 4.151> monstrat Cyclopum ductas sudoribus arces,
<stat. theb. 4.152> dat tamen haec iuvenum tercentum pectora, vulgus
<stat. theb. 4.153> innumerum bello, quibus haud ammenta nec enses
<stat. theb. 4.154> triste micant: flavae capiti tergoque leonum
<stat. theb. 4.155> exuviae gentilis honos, et pineus armat
<stat. theb. 4.156> stipes, inexhaustis artantur tela pharetris.
<stat. theb. 4.157> Herculeum paeana canunt, vastataque monstris
<stat. theb. 4.158> omnia; frondosa longum deus audit ab Oeta
<stat. theb. 4.159> dat Nemea comites, et quas in proelia vires
<stat. theb. 4.160> sacra Cleonaei cogunt vineta Molorchi.
<stat. theb. 4.161> gloria nota casae, foribus simulata salignis
<stat. theb. 4.162> hospitis arma dei, parvoque ostenditur arvo,
<stat. theb. 4.163> robur ubi et laxos qua reclinaverit artus
<stat. theb. 4.164> ilice, qua cubiti sedeant vestigia terra.
<stat. theb. 4.165> At pedes et toto despectans vertice bellum
<stat. theb. 4.166> quattuor indomitis Capaneus erepta iuvencis
<stat. theb. 4.167> terga superque rigens iniectu molis aenae
<stat. theb. 4.168> versat onus; squalet triplici ramosa corona
<stat. theb. 4.169> Hydra recens obitu: pars anguibus aspera vivis
<stat. theb. 4.170> argento caelata micat, pars arte reperta
<stat. theb. 4.171> conditur et fulvo moriens nigrescit in auro;
<stat. theb. 4.172> circum amnis torpens et ferro caerula Lerna.
<stat. theb. 4.173> at laterum tractus spatiosaque pectora servat
<stat. theb. 4.174> nexilis innumero Chalybum subtemine thorax,
<stat. theb. 4.175> horrendum, non matris, opus; galeaeque corusca
<stat. theb. 4.176> prominet arce gigans; atque uni missilis illi
<stat. theb. 4.177> cuspide praefixa stat frondibus orba cupressus.
<stat. theb. 4.178> huic parere dati, quos fertilis Amphigenia
<stat. theb. 4.179> planaque Messene montosaque nutrit Ithome,
<stat. theb. 4.180> quos Thryon et summis ingestum montibus Aepy,
<stat. theb. 4.181> quos Helos et Pteleon, Getico quos flebile vati
<stat. theb. 4.182> Dorion; hic fretus doctas anteire canendo
<stat. theb. 4.183> Aonidas mutos Thamyris damnatus in annos
<stat. theb. 4.184> ore simul citharaqueâquis obvia numina temnat?â
<stat. theb. 4.185> conticuit praeceps, qui non certamina Phoebi
<stat. theb. 4.186> nosset et inlustres Satyro pendente Celaenas.
<stat. theb. 4.187> Iamque et fatidici mens expugnata fatiscit
<stat. theb. 4.188> auguris; ille quidem casus et dira videbat
<stat. theb. 4.189> signa, sed ipsa manu cunctanti iniecerat arma
<stat. theb. 4.190> Atropos obrueratque deum, nec coniugis absunt
<stat. theb. 4.191> insidiae, vetitoque domus iam fulgurat auro.
<stat. theb. 4.192> hoc aurum vati fata exitiale monebant
<stat. theb. 4.193> Argolico; scit et ipsa 1ânefas!âsed perfida coniunx
<stat. theb. 4.194> dona viro mutare velit, spoliisque potentis
<stat. theb. 4.195> imminet Argiae raptoque excellere cultu.
<stat. theb. 4.196> illa libensânam regum animos et pondera belli
<stat. theb. 4.197> hac nutare videt, pariter ni providus heros
<stat. theb. 4.198> militetâipsa sacros gremio Polynicis amati
<stat. theb. 4.199> exuerat cultus haud maesta atque insuper addit:
<stat. theb. 4.200> non haec apta mihi nitidis ornatibusâ inquit,
<stat. theb. 4.201> tempora, nec miserae placeant insignia formae
<stat. theb. 4.202> te sine: sat dubium coetu solante timorem
<stat. theb. 4.203> fallere et incultos aris advertere crines.
<stat. theb. 4.204> scilicetâinfandum 1!â. cum tu eludare minanti
<stat. theb. 4.205> casside ferratusque sones. ego divitis aurum
<stat. theb. 4.206> Harmoniae dotale geram? dabit aptior ista
<stat. theb. 4.207> fors deus. Argolicasque habitu praestabo maritas,
<stat. theb. 4.208> cum regis coniunx, cum te mihi sospite templa
<stat. theb. 4.209> votivis implenda choris: nunc induat illa,
<stat. theb. 4.210> quae petit et bellante potest gaudere marito.â
<stat. theb. 4.211> sic Eriphylaeos aurum fatale penates
<stat. theb. 4.212> inrupit scelerumque ingentia semina movit,
<stat. theb. 4.213> et grave Tisiphone risit gavisa futuris.
<stat. theb. 4.214> Taenariis hic celsus equis, quam dispare coetu
<stat. theb. 4.215> Cyllarus ignaro generarat Castore prolem,
<stat. theb. 4.216> quassat humum; vatem cultu Parnassia monstrant
<stat. theb. 4.217> vellera: frondenti crinitur cassis oliva
<stat. theb. 4.218> albaque puniceas interplicat infula cristas,
<stat. theb. 4.219> arma simul pressasque iugo moderatur habenas.
<stat. theb. 4.220> hinc atque inde morae iaculis, et ferrea curru
<stat. theb. 4.221> silva tremit; procul ipse gravi metuendus in hasta
<stat. theb. 4.222> eminet et clipeo victum Pythona coruscat.
<stat. theb. 4.223> huius Apollineae currum comitantur Amyclae,
<stat. theb. 4.224> quos Pylos et dubiis Malea vitata carinis
<stat. theb. 4.225> plaudentique habiles Caryae resonare Dianae,
<stat. theb. 4.226> quos Pharis volucrumque parens Cythereia Messe,
<stat. theb. 4.227> Taygetique phalanx et oloriferi Eurotae
<stat. theb. 4.228> dura manus, deus ipse viros in pulvere crudo
<stat. theb. 4.229> Arcas alit nudaeque modos virtutis et iras
<stat. theb. 4.230> ingenerat; vigor inde animis et mortis honorae
<stat. theb. 4.231> dulce sacrum, gaudent natorum fata parentes
<stat. theb. 4.232> hortanturque mori, deflent iamque omnis ephebum
<stat. theb. 4.233> turba, coronato contenta est funere mater,
<stat. theb. 4.234> frena tenent duplexque inserto missile nodo,
<stat. theb. 4.235> exserti ingentes umeros, chlamys horrida pendet,
<stat. theb. 4.236> et cono Ledaeus apex. non hi tibi solum,
<stat. theb. 4.237> Amphiarae, merent: auget resupina maniplos
<stat. theb. 4.238> Elis, depressae populus subit incola Pisae,
<stat. theb. 4.239> qui te. flave, natant terris, Aiphee, Sicanis
<stat. theb. 4.240> advena, tam longo non umquam infecte profundo.
<stat. theb. 4.241> curribus innumeris late putria arva lacessunt
<stat. theb. 4.242> et bellis armenta domant: ea gloria genti
<stat. theb. 4.243> infando de more et fractis durat ab usque
<stat. theb. 4.244> axibus Oenomai; strident spumantia morsu
<stat. theb. 4.245> vincula, et effossas niveus rigat imber harenas.
<stat. theb. 4.246> Tu quoque Parrhasias ignara matre catervasâ
<stat. theb. 4.247> a rudis armorum, tantum nova gloria suadet!â
<stat. theb. 4.248> Parthenopaee, rapis; saltus tunc forte remotos
<stat. theb. 4.249> torva parensâneque enim haec iuveni foret ire potestasâ
<stat. theb. 4.250> pacabat cornu gelidique aversa Lycaei.
<stat. theb. 4.251> pulchrior haud ulli triste ad discrimen ituro
<stat. theb. 4.252> vultus et egregiae tanta indulgentia formae;
<stat. theb. 4.253> nec desunt animi, veniat modo fortior aetas,
<stat. theb. 4.254> quas non ille duces nemorum fluviisque dicata
<stat. theb. 4.255> numina, quas magno non abstulit igne Napaeas?
<stat. theb. 4.256> ipsam. Maenalia puerum cum vidit in umbra,
<stat. theb. 4.257> Dianam, tenero signantem gramina passu,
<stat. theb. 4.258> ignovisse ferunt comiti. Dictaeaque tela
<stat. theb. 4.259> ipsam et Amyciaeas umeris aptasse pharetras
<stat. theb. 4.260> prosilit audaci Martis percussus amore,
<stat. theb. 4.261> arma. tubas audire calens et pulvere belli
<stat. theb. 4.262> flaventem sordere comam captoque referri
<stat. theb. 4.263> hostis equo: taedet nemorum, titulumque nocentem
<stat. theb. 4.264> sanguinis humani pudor est nescire sagittas.
<stat. theb. 4.265> igneus ante omnes auro micat, igneus ostro,
<stat. theb. 4.266> undantemque sinum nodis inrugat Hiberis.
<stat. theb. 4.267> imbelli parma pictus Calydonia matris
<stat. theb. 4.268> proelia: trux laeva sonat arcus, et aspera plumis
<stat. theb. 4.269> terga Cydonea corytos harundine pulsat
<stat. theb. 4.270> electro pallens et iaspide clarus Eoa.
<stat. theb. 4.271> cornipedem trepidos suetum praevertere cervos,
<stat. theb. 4.272> velatum geminae deiecti! lyncis et arma
<stat. theb. 4.273> mirantem gravioris eri. sublimis agebat,
<stat. theb. 4.274> dulce rubens viridique genas spectabilis aevo.
<stat. theb. 4.275> Arcades huic veteres antris lunaque priores,
<stat. theb. 4.276> agmina fida datis, nemorum quos stirpe rigenti
<stat. theb. 4.277> fama satos, cum prima pedum vestigia tellus
<stat. theb. 4.278> admirata tulit; nondum arva domusque nec urbes
<stat. theb. 4.279> conubiisve modus; quercus laurique ferebant
<stat. theb. 4.280> cruda puerperia. ac populos umbrosa creavit
<stat. theb. 4.281> fraxinus, et feta viridis puer excidit orno.
<stat. theb. 4.282> hi lucis stupuisse vices noctisque feruntur
<stat. theb. 4.283> nubila et occiduum longe Titana secuti
<stat. theb. 4.284> desperasse diem. rarescunt alta colonis
<stat. theb. 4.285> Maenala. Parthenium fugitur nemus, agmina bello
<stat. theb. 4.286> Rhipeque et Stratie ventosaque donat Enispe.
<stat. theb. 4.287> non Tegea, non ipsa deo vacat alite felix
<stat. theb. 4.288> Cyllene templumque Aleae nemorale Minervae
<stat. theb. 4.289> et rapidus Clitor et qui tibi, Pythie. Ladon
<stat. theb. 4.290> paene socer, candensque iugis Lampia nivosis
<stat. theb. 4.291> et Pheneos nigro Styga mittere credita Diti.
<stat. theb. 4.292> venit et Idaeis ululatibus aemulus Azan
<stat. theb. 4.293> Parrhasiique duces, et quae risistis, Amores,
<stat. theb. 4.294> grata pharetrato Nonacria rura Tonanti,
<stat. theb. 4.295> dives et Orchomenos pecorum et Cynosura ferarum.
<stat. theb. 4.296> Aepytios idem ardor agros Psophidaque celsam
<stat. theb. 4.297> vastat et Herculeo vulgatos robore montes
<stat. theb. 4.298> monstriferumque Erymanthon et aerisonum Stymphalon.
<stat. theb. 4.299> Arcades hi, gens una viris, sed dissona cultu
<stat. theb. 4.300> scinditur: hi Paphias myrtos a stirpe recurvant
<stat. theb. 4.301> et pastorali meditantur proelia trunco,
<stat. theb. 4.302> his arcus, his tela sudes, his cassida crines
<stat. theb. 4.303> integit, Arcadii morem tenet ille galeri,
<stat. theb. 4.304> ille Lycaoniae rictu caput asperat ursae.
<stat. theb. 4.305> hos belli coetus iurataque pectora Marti
<stat. theb. 4.306> milite vicinae nullo iuvere Mycenae;
<stat. theb. 4.307> funereae tunc namque dapes mediique recursus
<stat. theb. 4.308> solis, et hic alii miscebant proelia fratres.
<stat. theb. 4.309> Iamque Atalantaeas implerat nuntius aures,
<stat. theb. 4.310> ire ducem bello totamque impellere natum
<stat. theb. 4.311> Arcadiam: tremuere gradus, elapsaque iuxta
<stat. theb. 4.312> tela: fugit silvas pernicior alite vento
<stat. theb. 4.313> saxa per et plenis obstantia flumina ripis,
<stat. theb. 4.314> qualis erat, correpta sinus et vertice flavum
<stat. theb. 4.315> crinem sparsa noto; raptis velut aspera natis
<stat. theb. 4.316> praedatoris equi sequitur vestigia tigris,
<stat. theb. 4.317> ut stetit adversisque impegit pectora frenis
<stat. theb. 4.318> âille ad humum pallensâ: unde haec furibunda cupido,
<stat. theb. 4.319> nate, tibi? teneroque unde improba pectore virtus?
<stat. theb. 4.320> tu bellis aptare viros, tu pondera ferre
<stat. theb. 4.321> Martis et ensiferas inter potes ire catervas?
<stat. theb. 4.322> quamquam utinam quires 2! nuper te pallida vidi,
<stat. theb. 4.323> dum premis obnixo venabula comminus apro,
<stat. theb. 4.324> poplite succiduo resupinum ac paene ruentem,
<stat. theb. 4.325> et ni curvato torsissem spicula cornu,
<stat. theb. 4.326> nunc ubi bella tibi? nil te mea tela iuvabunt
<stat. theb. 4.327> nec teretes arcu-, maculis nec discolor atris
<stat. theb. 4.328> hic, cui fidis, equus: magnis conatibus instas,
<stat. theb. 4.329> vix Dryadum thalamis Erymanthiadumque furori
<stat. theb. 4.330> Nympharum mature puer. sunt omina vera:
<stat. theb. 4.331> mirabar, cur templa mihi tremuisse Dianae
<stat. theb. 4.332> nuper et inferior vultu dea visa, sacrisque
<stat. theb. 4.333> exuviae cecidere tholis; hoc segnior arcus
<stat. theb. 4.334> difficilesque manus et nullo in vulnere certae.
<stat. theb. 4.335> exspecta, dum maior honos, dum firmius aevum,
<stat. theb. 4.336> dum roseis venit umbra genis vultusque recedunt
<stat. theb. 4.337> ore mei; tunc bella tibi ferrumque, quod ardes,
<stat. theb. 4.338> ipsa dabo, et nullo matris revocabere fletu,
<stat. theb. 4.339> nunc refer arma domum! vos autem hunc ire sinetis,
<stat. theb. 4.340> Arcades, o saxis nimirum et robore nati?â
<stat. theb. 4.341> plura cupit; fusi circum natusque ducesque
<stat. theb. 4.342> solantur minuuntque metus, et iam horrida clangunt
<stat. theb. 4.343> signa tubae, nequit illa pio dimittere natum
<stat. theb. 4.344> complexu multumque duci commendat Adrasto.
<stat. theb. 4.345> At parte ex alia Cadmi Mavortia plebes,
<stat. theb. 4.346> maesta ducis furiis nec molli territa fama,
<stat. theb. 4.347> quando his vulgatum descendere viribus Argos,
<stat. theb. 4.348> tardius illa quidem regis causaque pudore,
<stat. theb. 4.349> verum bella movet, nulli destringere ferrum
<stat. theb. 4.350> impetus, aut umeros clipeo clausisse paterno
<stat. theb. 4.351> dulce nec alipedum iuga comere, qualia belli
<stat. theb. 4.352> gaudia; deiecti trepidas sine mente, sine ira
<stat. theb. 4.353> promisere manus; hic aegra in sorte parentem
<stat. theb. 4.354> unanimum, hic dulces primaevae coniugis annos
<stat. theb. 4.355> ingemit, et gremio miseros adcrescere natos.
<stat. theb. 4.356> bellator nulli caluit deus; ipsa vetusto
<stat. theb. 4.357> moenia lapsa situ magnaeque Amphionis arces
<stat. theb. 4.358> iam fessum senio nudant latus, et fide sacra
<stat. theb. 4.359> aequatos caelo surdum atque ignobile muros
<stat. theb. 4.360> firmat opus. tamen et Boeotis urbibus ultrix
<stat. theb. 4.361> adspirat ferri rabies, nec regis iniqui
<stat. theb. 4.362> subsidio, quantum socia pro gente moventur.
<stat. theb. 4.363> ille velut pecoris lupus expugnator opimi,
<stat. theb. 4.364> pectora tabenti sanie gravis hirtaque saetis
<stat. theb. 4.365> ora cruentata deformis hiantia lana,
<stat. theb. 4.366> decedit stabulis huc illuc turbida versans
<stat. theb. 4.367> lumina, si duri comperta clade sequantur
<stat. theb. 4.368> pastores, magnique fugit non inscius ausi.
<stat. theb. 4.369> Adcumulat crebros turbatrix Fama pavores:
<stat. theb. 4.370> hic iam dispersos errare Asopide ripa
<stat. theb. 4.371> Lernaeos equites; hic te, bacchate Cithaeron.
<stat. theb. 4.372> ille rapi Teumeson ait noctisque per umbras
<stat. theb. 4.373> nuntiat excubiis vigiles arsisse Plataeas.
<stat. theb. 4.374> nam Tyrios sudare lares et sanguine Dircen
<stat. theb. 4.375> inriguam fetusque novos iterumque locutam
<stat. theb. 4.376> Sphinga petris, cui non et scire licentia passim
<stat. theb. 4.377> et vidisse fuit? novus his super anxia turbat
<stat. theb. 4.378> corda metus: sparsis subito correpta canistris
<stat. theb. 4.379> silvestris regina chori decurrit in aequum
<stat. theb. 4.380> vertice ab Ogygio trifidamque huc tristis et illuc
<stat. theb. 4.381> lumine sanguineo pinum disiectat et ardens
<stat. theb. 4.382> erectam attonitis implet clamoribus urbem:
<stat. theb. 4.383> omnipotens Nysaee pater, cui gentis avitae
<stat. theb. 4.384> pridem lapsus amor. tu nunc horrente sub arcto
<stat. theb. 4.385> bellica ferrato rapidus quatis Ismara thyrso
<stat. theb. 4.386> pampineumque iubes nemus inreptare Lycurgo,
<stat. theb. 4.387> aut tumidum Gangen aut claustra novissima Rubrae
<stat. theb. 4.388> Tethyos Eoasque domos flagrante triumpho
<stat. theb. 4.389> perfuris. aut Hermi de fontibus aureus exis:
<stat. theb. 4.390> at tua progenies; positis gentilibus armis
<stat. theb. 4.391> quae tibi festa litant, bellum lacrimasque metumque
<stat. theb. 4.392> cognatumque nefas, iniusti munera regni,
<stat. theb. 4.393> pendimus. aeternis potius me, Bacche, pruinis
<stat. theb. 4.394> trans et Amazoniis ululatum Caucason armis
<stat. theb. 4.395> siste ferens,, quam monstra ducum stirpemque profanam
<stat. theb. 4.396> eloquar, en urges; alium tibi, Bacche, furorem
<stat. theb. 4.397> iuravi: similes video concurrere tauros;
<stat. theb. 4.398> idem ambobus honos unusque ab origine sanguis;
<stat. theb. 4.399> ardua conlatis obnixi cornua miscent
<stat. theb. 4.400> frontibus alternaque truces moriuntur in ira.
<stat. theb. 4.401> tu peior, tu cede,
<stat. theb. 4.402> nocens qui solus avita
<stat. theb. 4.403> gramina communemque petis defendere montem,
<stat. theb. 4.404> et saltum dux alter habet.â sic fata gelatis
<stat. theb. 4.405> vultibus et Baccho iam demigrante quievit.
<stat. theb. 4.406> At trepidus monstro et variis terroribus impar
<stat. theb. 4.407> longaevi rex vatis opem tenebrasque sagaces
<stat. theb. 4.408> Tiresiae, qui mos incerta paventibus, aeger
<stat. theb. 4.409> consulit, ille deos non larga caede iuvencum,
<stat. theb. 4.410> non alacri pinna aut verum salientibus extis,
<stat. theb. 4.411> nec tripode implicito numerisque sequentibus astra,
<stat. theb. 4.412> turea nec supra volitante altaria fumo
<stat. theb. 4.413> tam penitus, durae quam Mortis limite manes
<stat. theb. 4.414> elicitos patuisse refert, Lethaeaque sacra
<stat. theb. 4.415> et mersum Ismeni subter confinia ponto
<stat. theb. 4.416> miscentis parat ante ducem, circumque bidentum
<stat. theb. 4.417> visceribus laceris et odori sulpuris aura
<stat. theb. 4.418> graminibusque novis et longo murmure purgat.
<stat. theb. 4.419> Silva capax aevi validaque incurva senecta,
<stat. theb. 4.420> aeternum intonsae frondis, stat pervia nullis
<stat. theb. 4.421> solibus; haud illam brumae minuere. Notusve
<stat. theb. 4.422> ius habet aut Getica Boreas impactus ab Ursa.
<stat. theb. 4.423> subter operta quies, vacuumque silentia servat
<stat. theb. 4.424> horror et exclusae pallet male lucis imago,
<stat. theb. 4.425> nec caret umbra deo: nemori Latonia cultrix
<stat. theb. 4.426> additur; hanc piceae cedrique et robore in omni
<stat. theb. 4.427> effictam sanctis occubat silva tenebris,
<stat. theb. 4.428> huius inaspectae luco stridere sagittae
<stat. theb. 4.429> nocturnique canum gemitus, ubi limina patrui
<stat. theb. 4.430> effugit inque novae melior redit ora Dianae;
<stat. theb. 4.431> aut ubi fessa iugis, dulcisque altissima somnos
<stat. theb. 4.432> lux movet, hic late iaculis circum undique fixis
<stat. theb. 4.433> effusam pharetra cervicem excepta quiescit,
<stat. theb. 4.434> extra immane patens tellus Mavortia campi,
<stat. theb. 4.435> fetus ager Cadmo. durus qui vomere primo
<stat. theb. 4.436> post consanguineas acies sulcosque nocentes
<stat. theb. 4.437> ausus humum versare et mollia sanguine prata
<stat. theb. 4.438> eruit; ingentes infelix terra tumultus
<stat. theb. 4.439> lucis adhuc medio solaque in nocte per umbras
<stat. theb. 4.440> exspirat, nigri cum vana in proelia surgunt
<stat. theb. 4.441> terrigenae; fugit incepto tremibundus ab arvo
<stat. theb. 4.442> agricola insanique domum rediere iuvene!.
<stat. theb. 4.443> Hic senior vatesâStygiis adcommoda quippe
<stat. theb. 4.444> terra sacris, vivoque placent sola pinguia taboâ
<stat. theb. 4.445> velleris obscuri pecudes armentaque sisti
<stat. theb. 4.446> atra monet, quaecumque gregum pulcherrima cervix
<stat. theb. 4.447> ducitur; ingemuit Dirce maestusque Cithaeron,
<stat. theb. 4.448> et nova clamosae stupuere silentia valles,
<stat. theb. 4.449> tum fera caeruleis intexit cornua sertis
<stat. theb. 4.450> ipse manu tractans, notaeque in limite silvae
<stat. theb. 4.451> principio largos noviens tellure cavata
<stat. theb. 4.452> inclinat Bacchi latices et munera verni
<stat. theb. 4.453> lactis et Actaeos imbres suadumque cruorem
<stat. theb. 4.454> manibus; adgeritur, quantum bibit arida tellus,
<stat. theb. 4.455> trunca dehinc nemora advolvunt, maestusque sacerdos
<stat. theb. 4.456> tris Hecatae totidemque satis Acheronte nefasto
<stat. theb. 4.457> virginibus iubet esse focos; tibi, rector Averni,
<stat. theb. 4.458> quamquam infossus humo superat tamen agger in auras
<stat. theb. 4.459> pineus; hunc iuxta cumulo minor ara profundae
<stat. theb. 4.460> erigitur Cereri; frontes atque omne cupressus
<stat. theb. 4.461> intexit plorata latus, iamque ardua ferro
<stat. theb. 4.462> signati capita et frugum libamine puro
<stat. theb. 4.463> in vulnus cecidere greges; tunc innuba Manto
<stat. theb. 4.464> exceptum pateris praelibat sanguen, et omnes
<stat. theb. 4.465> ter circum acta pyras sancti de more parentis
<stat. theb. 4.466> semineces fibras et adhuc spirantia reddit
<stat. theb. 4.467> viscera, nec rapidas cunctatur frondibus atris
<stat. theb. 4.468> subiectare faces, atque ipse sonantia flammis
<stat. theb. 4.469> virgulta et tristes crepuisse ut sensit acervos
<stat. theb. 4.470> Tiresiasâilli nam plurimus ardor anhelat
<stat. theb. 4.471> ante genas impletque cavos vapor igneus orbes,â
<stat. theb. 4.472> exclamatâtremuere rogi et vox terruit ignem:â
<stat. theb. 4.473> Tartareae sedes et formidabile regnum
<stat. theb. 4.474> Mortis inexpletae, tuque, o saevissime fratrum,
<stat. theb. 4.475> cui servire dati manes aeternaque sontum
<stat. theb. 4.476> supplicia atque imi famulatur regia mundi,
<stat. theb. 4.477> solvite pulsanti loca muta et inane severae
<stat. theb. 4.478> Persephones vulgusque cava sub nocte repostum
<stat. theb. 4.479> elicite. et plena redeat Styga portitor alno.
<stat. theb. 4.480> ferte simul gressus, nec simplex manibus esto
<stat. theb. 4.481> in lucem remeare modus; tu separe coetu
<stat. theb. 4.482> Elysios, Persei. pios, virgaque potenti
<stat. theb. 4.483> nubilus Arcas agat; contra per crimina functis,
<stat. theb. 4.484> qui plures Erebo pluresque e sanguine Cadmi,
<stat. theb. 4.485> angue ter excusso et flagranti praevia taxo,
<stat. theb. 4.486> Tisiphone, dux pande diem. nec lucis egentes
<stat. theb. 4.487> Cerberus occursu capitum detorqueat umbras.â
<stat. theb. 4.488> Dixerat, et pariter senior Phoebeaque virgo
<stat. theb. 4.489> erexere animos: illi formidine nulla,
<stat. theb. 4.490> quippe in corde deus, solum timor obruit ingens
<stat. theb. 4.491> Oedipodioniden, vatisque horrenda canentis
<stat. theb. 4.492> nunc umeros nunc ille manus et vellera pressat
<stat. theb. 4.493> anxius inceptisque velit desistere sacris,
<stat. theb. 4.494> qualis Gaetulae stabulantem ad confraga silvae
<stat. theb. 4.495> venator longo motum clamore leonem
<stat. theb. 4.496> exspectat firmans animum et sudantia nisu
<stat. theb. 4.497> tela premens; gelat ora pavor gressusque tremiscunt,
<stat. theb. 4.498> quis veniat quantusque, sed horrida signa frementis
<stat. theb. 4.499> accipit et caeca metitur murmura cura.
<stat. theb. 4.500> Atque hic Tiresias nondum adventantibus umbris:
<stat. theb. 4.501> testor " ait, " divae, quibus hunc saturavimus ignem
<stat. theb. 4.502> laevaque convulsae dedimus carchesia terrae,
<stat. theb. 4.503> iam nequeo tolerare moram, cassusne sacerdos
<stat. theb. 4.504> audior? an, rabido iubeat si Thessala cantu,
<stat. theb. 4.505> ibitis et Scythicis quotiens medicata venenis
<stat. theb. 4.506> Colchis aget, trepido pallebunt Tartara motu:
<stat. theb. 4.507> nostri cura minor, si non attollere bustis
<stat. theb. 4.508> corpora nec plenas antiquis ossibus urnas
<stat. theb. 4.509> egerere et mixtos caelique Erebique sub unum
<stat. theb. 4.510> funestare deos libet aut exsanguia ferro
<stat. theb. 4.511> ora sequi atque aegras functorum carpere fibras?
<stat. theb. 4.512> ne tenues annos nubemque hanc frontis opacae
<stat. theb. 4.513> spernite, ne, moneo; et nobis saevire facultas,
<stat. theb. 4.514> novimus et quidquid dici noscique timetis,
<stat. theb. 4.515> et turbare Hecaten, ni te, Thymbraee, vererer
<stat. theb. 4.516> et triplicis mundi summum, quem scire nefastum.
<stat. theb. 4.517> illumâsed taceo: prohibet tranquilla senectus,
<stat. theb. 4.518> iamque ego vosâ âavide subicit Phoebeia Manto:
<stat. theb. 4.519> audiris, genitor, vulgusque exsangue propinquat.
<stat. theb. 4.520> panditur Elysium chaos, et telluris opertae
<stat. theb. 4.521> dissilit umbra capax, silvaeque et nigra patescunt
<stat. theb. 4.522> flumina, liventes Acheron eiectat harenas.
<stat. theb. 4.523> fumidus atra vadis Phlegethon incendia volvit,
<stat. theb. 4.524> et Styx discretis interflua manibus obstat,
<stat. theb. 4.525> ipsum pallentem solio circumque ministras
<stat. theb. 4.526> funestorum operum Eumenidas Stygiaeque severos
<stat. theb. 4.527> Iunonis thalamos et torva cubilia cerno,
<stat. theb. 4.528> in speculis Mors atra sedet dominoque silentes
<stat. theb. 4.529> adnumerat populos: maior superimminet ordo.
<stat. theb. 4.530> arbiter hos dura versat Cortynius urna
<stat. theb. 4.531> vera minis poscens adigitque expromere vitas
<stat. theb. 4.532> usque retro et tandem poenarum lucra fateri,
<stat. theb. 4.533> quid tibi monstra Erebi, Scyllas et inane furentes
<stat. theb. 4.534> Centauros solidoque intorta adamante Gigantum
<stat. theb. 4.535> vincula et angustam centeni Aegaeonis umbram?â
<stat. theb. 4.536> Immo" ait. "o nostrae regimen viresque senectae,
<stat. theb. 4.537> ne volgata mihi. quis enim remeabile saxum
<stat. theb. 4.538> fallentesque lacus Tityonque alimenta volucrum
<stat. theb. 4.539> et caligantem longis lxiona gyris
<stat. theb. 4.540> nesciat? ipse etiam, melior cum sanguis, opertas
<stat. theb. 4.541> inspexi sedes, Hecate ducente, priusquam
<stat. theb. 4.542> obruit ora deus totamque in pectora lucem
<stat. theb. 4.543> detulit. Argolicas magis huc adpelle precando
<stat. theb. 4.544> Thebanasque animas; alias avertere gressus
<stat. theb. 4.545> lacte quater sparsas maestoque excedere luco,
<stat. theb. 4.546> nata, iube; tum qui vultus habitusque, quis ardor
<stat. theb. 4.547> sanguinis adfusi. gens utra superbior adsit.
<stat. theb. 4.548> dic agedum nostramque mone per singula noctem.â
<stat. theb. 4.549> Iussa facit carmenque serit, quo dissipat umbras,
<stat. theb. 4.550> quo reciet sparsas: qualis. si crimina demas.
<stat. theb. 4.551> Colchis et Aeaeo simulatrix litore Circe,
<stat. theb. 4.552> tunc his sacrificum dictis adfata parentem:
<stat. theb. 4.553> primus sanguineo submittit inertia Cadmus
<stat. theb. 4.554> ora lacu. iuxtaque virum Cythereia proles
<stat. theb. 4.555> insequitur, geminusque bibit de vertice serpens.
<stat. theb. 4.556> terrigenae comites illos, gens Martia, cingunt,
<stat. theb. 4.557> quis aevi mensura dies. manus omnis in armis,
<stat. theb. 4.558> omnis et in capulo; prohibent obstantque ruuntque
<stat. theb. 4.559> spirantum rabie, nec tristi incumbere fossae
<stat. theb. 4.560> cura. sed alternum sitis exhaurire cruorem.
<stat. theb. 4.561> proxima natarum manus est fletique nepotes,
<stat. theb. 4.562> hic orbam Autonoen et anhelam cernimus Ino
<stat. theb. 4.563> respectantem arcus et ad ubera dulce prementem
<stat. theb. 4.564> pignus et oppositis Semelen a ventre lacertis.
<stat. theb. 4.565> Penthea iam fractis genetrix Cadmeia thyrsis
<stat. theb. 4.566> iamque remissa deo pectusque adaperta cruentum
<stat. theb. 4.567> insequitur planctu; fugit ille avia Lethes
<stat. theb. 4.568> et Stygios super usque lacus, ubi mitior illum
<stat. theb. 4.569> fiet pater et lacerum componit corpus Echion.
<stat. theb. 4.570> tristem nosco Lycum dextramque in terga reflexum
<stat. theb. 4.571> Aeoliden, umero iactantem funus onusto.
<stat. theb. 4.572> necdum ille aut habitus aut versae crimina formae
<stat. theb. 4.573> mutat Aristaeo genitus: frons aspera cornu,
<stat. theb. 4.574> tela manu, reicitque canes in vulnus hiantes.
<stat. theb. 4.575> ecce autem magna subit invidiosa caterva
<stat. theb. 4.576> Tantalis et tumido percenset funera luctu,
<stat. theb. 4.577> nil deiecta malis; iuvat effugisse deorum
<stat. theb. 4.578> numina et insanae plus iam permittere linguae.â
<stat. theb. 4.579> Talia dum patri canit intemerata sacerdos,
<stat. theb. 4.580> illius elatis tremefacta adsurgere vittis
<stat. theb. 4.581> canities tenuesque impelli sanguine vultus,
<stat. theb. 4.582> nec iam firmanti baculo nec virgine fida
<stat. theb. 4.583> nititur, erectusque solo desiste canendo.
<stat. theb. 4.584> nataâ ait, externae satis est mihi lucis, inertes
<stat. theb. 4.585> discedunt nebulae, et vultum niger exsilit aer.
<stat. theb. 4.586> umbrisne an supero dimissus Apolline complet
<stat. theb. 4.587> spiritus? en video quaecumque audita, sed ecce
<stat. theb. 4.588> maerent Argolici deiecto lumine manes!
<stat. theb. 4.589> torvus Alias Proctusque nocens mitisque Phoroneus
<stat. theb. 4.590> truncatusque Pelops et saevo pulvere sordens
<stat. theb. 4.591> Oenomaus largis umectant imbribus ora.
<stat. theb. 4.592> auguror hinc Thebis belli meliora. Quid autem
<stat. theb. 4.593> hi grege condenso, quantum arma et vulnera monstrant.
<stat. theb. 4.594> pugnaces animae, nobis in sanguine multo
<stat. theb. 4.595> oraque pectoraque et falso clamore levatas
<stat. theb. 4.596> intendunt sine pace manus? rex, fallor, an hi sunt
<stat. theb. 4.597> quinquaginta illi? cernis Chthoniumque Chrominque
<stat. theb. 4.598> Phegeaque et nostra praesignem Maeona lauro,
<stat. theb. 4.599> ne saevite, duces, nihil hic mortalibus ausum,
<stat. theb. 4.600> credite, consiliis: hos ferrea neverat annos
<stat. theb. 4.601> Atropos. existis casus: bella horrida nobis,
<stat. theb. 4.602> atque iterum Tydeus.â dicit, vittaque ligatis
<stat. theb. 4.603> frondibus instantes abigit monstratque cruorem.
<stat. theb. 4.604> Stabat inops comitum Cocyti in litore maesto
<stat. theb. 4.605> Laius, immiti quem iam deus ales Averno
<stat. theb. 4.606> reddiderat. dirumque tuens obliqua nepotemâ
<stat. theb. 4.607> noscit enim vultuânon ille aut sanguinis haustus,
<stat. theb. 4.608> cetera ceu plebes, aliumve accedit ad imbrem,
<stat. theb. 4.609> immortale odium spirans, sed prolicit ultro
<stat. theb. 4.610> Annius vates: Tyriae dux inelyte Thebes.
<stat. theb. 4.611> cuius ab interitu non ulla Amphionis arces
<stat. theb. 4.612> vidit amica dies. o iam satis ulte cruentum
<stat. theb. 4.613> exitium et multum placata minoribus umbra,
<stat. theb. 4.614> quos miseranda fugis: iacet ille in funere longo,
<stat. theb. 4.615> quem fremis. et iunctae sentit confinia mortis.
<stat. theb. 4.616> obsitus exhaustos paedore et sanguine vultus
<stat. theb. 4.617> eiectusque die: sors leto durior omni,
<stat. theb. 4.618> crede mihi! quaenam immeritum vitare nepotem
<stat. theb. 4.619> causa tibi? confer vultum et satiare litanti
<stat. theb. 4.620> sanguine venturasque vices et funera belli
<stat. theb. 4.621> pande vel infensus vel res miserate tuorum,
<stat. theb. 4.622> tunc ego te optata vetitam transmittere Lethen
<stat. theb. 4.623> puppe dabo placidumque pia tellure reponam
<stat. theb. 4.624> et Stygiis mandabo deis.â mulcetur honoris
<stat. theb. 4.625> muneribus fingitque genas, dein talia reddit:
<stat. theb. 4.626> cur tibi versanti manes, aequaeve sacerdos,
<stat. theb. 4.627> lectus ego augurio tantisque potissimum umbris,
<stat. theb. 4.628> qui ventura loquar: satis est meminisse priorum,
<stat. theb. 4.629> nostrane praeclari, pudeat, consulta nepotes
<stat. theb. 4.630> poscitis? illum, illum sacris adhibete nefastis.
<stat. theb. 4.631> qui laeto fodit ense patrem, qui semet in ortus
<stat. theb. 4.632> vertit et indignae regerit sua pignora matri,
<stat. theb. 4.633> et nunc ille deos Furiarurnque atra fatigat
<stat. theb. 4.634> concilia et nostros rogat haec in proelia manes,
<stat. theb. 4.635> quodsi adeo placui deflenda in tempora vates.
<stat. theb. 4.636> dicam equidem, quo me Lachesis, quo torva Megaera
<stat. theb. 4.637> usque sinunt: bellum, innumero venit undique bellum
<stat. theb. 4.638> agmine. Lernaeosque trahit fatalis alumnos
<stat. theb. 4.639> Gradivus stimulis; hos terrae monstra deumque
<stat. theb. 4.640> tela manent pulchrique obitus et ab igne supremo
<stat. theb. 4.641> sontes lege morae, certa est victoria Thebis.
<stat. theb. 4.642> ne trepida, nec regna ferox germanus habebit,
<stat. theb. 4.643> sed Furiae geminumque nefas, numerosque per enses,
<stat. theb. 4.644> ei mihi! crudelis vincit pater.â haec ubi fatum,
<stat. theb. 4.645> labitur et flexa dubios ambage relinquit.
<stat. theb. 4.646> Interea gelidam Nemeen et conscia laudis
<stat. theb. 4.647> Herculeae dumeta vaga legione tenebant
<stat. theb. 4.648> Inaehidae; iam Sidonias avertere praedas,
<stat. theb. 4.649> sternere, ferre domos ardent instantque. quis iras
<stat. theb. 4.650> flexerit, unde morae, medius quis euntibus error,
<stat. theb. 4.651> Phoebe, doce: nos rara manent exordia famae.
<stat. theb. 4.652> Marcidus edomito bellum referebat ab Haemo
<stat. theb. 4.653> Liber; ibi armiferos geminae iam sidera brumae
<stat. theb. 4.654> orgia ferre Getas canumque virescere dorso
<stat. theb. 4.655> Othryn et Icaria Rhodopen adsueverat umbra,
<stat. theb. 4.656> et iam pampineos materna ad moenia currus
<stat. theb. 4.657> promovet; effrenae dextra laevaque secuntur
<stat. theb. 4.658> lynces, et uda mero lambunt retinacula tigres,
<stat. theb. 4.659> post exsultantes spolia armentalia portant
<stat. theb. 4.660> seminecesque lupos scissasque Mimallones ursas.
<stat. theb. 4.661> nec comitatus iners: sunt illic Ira Furorque
<stat. theb. 4.662> et Metus et Virtus et numquam sobrius Ardor
<stat. theb. 4.663> succiduique gradus et castra simillima regi.
<stat. theb. 4.664> isque ubi pulverea Nemeen effervere nube
<stat. theb. 4.665> conspicit et solem radiis ignescere ferri.
<stat. theb. 4.666> necdum compositas belli in certamina Thebas,
<stat. theb. 4.667> concussus visis, quamquam ore et pectore marcet,
<stat. theb. 4.668> aeraque tympanaque et biforem reticere tumultum
<stat. theb. 4.669> imperat, attonitas qui circum plurimus aures,
<stat. theb. 4.670> atque ita: me globus iste meamque exscindere gentem
<stat. theb. 4.671> apparat; ex longo recalet furor; hoc mihi saevum
<stat. theb. 4.672> Argos et indomitae bellum ciet ira novercae,
<stat. theb. 4.673> usque adeone parum cineri data mater iniquo
<stat. theb. 4.674> natalesque rogi quaeque ipse micantia sensi
<stat. theb. 4.675> fulgura? relliquias etiam fusa eque sepulcrum
<stat. theb. 4.676> paelicis et residem ferro petit impia Theben.
<stat. theb. 4.677> nectam fraude moras; illum, illum tendite campum,
<stat. theb. 4.678> tendite, io, comites.â Hyrcanae ad signa iugales
<stat. theb. 4.679> intumuere iubas, dicto prius adstitit arvis.
<stat. theb. 4.680> Tempus erat,medii cum solem in culmina mundi
<stat. theb. 4.681> tollit anhela dies. Tibi tardus hiantibus arvis
<stat. theb. 4.682> stat vapor atque omnes admittunt aethera luci.
<stat. theb. 4.683> undarum vocat ille deas mediusque silentum
<stat. theb. 4.684> incipit: agrestes fluviorum numina Nymphae
<stat. theb. 4.685> et nostri pars magna gregis, perferte laborem,
<stat. theb. 4.686> quem damus. Argolicos paulum mihi fontibus amnes
<stat. theb. 4.687> stagnaque et errantes obducite pulvere rivos,
<stat. theb. 4.688> praecipuam Nemeen, qua nostra in moenia bellis
<stat. theb. 4.689> nunc iter. ex alto fugiat liquor; adiuvat ipse
<stat. theb. 4.690> Phoebus adhuc summo, cesset ni vestra voluntas,
<stat. theb. 4.691> limite; vim coeptis indulgent astra, meaeque
<stat. theb. 4.692> aestifer Erigones spumat canis, ite volentes,
<stat. theb. 4.693> ite in operta soli; post vos ego gurgite pleno
<stat. theb. 4.694> eliciam, et quae dona meis amplissima sacris,
<stat. theb. 4.695> vester habebit honos, nocturnaque furta licentum
<stat. theb. 4.696> cornipedum et cupidas Faunorum arcebo rapinas.â
<stat. theb. 4.697> dixerat: ast illis tenuis percurrere visus
<stat. theb. 4.698> ora situs, viridisque comis exhorruit umor.
<stat. theb. 4.699> protinus Inachios haurit sitis ignea campos:
<stat. theb. 4.700> diffugere undae, squalent fontesque lacusque,
<stat. theb. 4.701> et cava ferventi durescunt flumina limo.
<stat. theb. 4.702> aegra solo macies, teucrique in origine culmi
<stat. theb. 4.703> inclinata seges, deceptum margine ripae
<stat. theb. 4.704> stat pecus, atque amnes quaerunt armenta natatos.
<stat. theb. 4.705> sic ubi se magnis refluus suppressit in antris
<stat. theb. 4.706> Nilus et Eoae liquentia pabula brumae
<stat. theb. 4.707> ore premit, fumant desertae gurgite valles
<stat. theb. 4.708> et patris undosi sonitus exspectat hiulca
<stat. theb. 4.709> Aegyptus, donec Phariis alimenta rogatus
<stat. theb. 4.710> donet agris magnumque inducat messibus annum.
<stat. theb. 4.711> Aret Lenia nocens, aret Lyrcius et ingens
<stat. theb. 4.712> Inachus advolvensque natantia saxa Charadrus
<stat. theb. 4.713> et numquam in ripis audax Erasinus et aequus
<stat. theb. 4.714> fluctibus Asterion, ille alta per avia notus
<stat. theb. 4.715> audiri et longe pastorum rumpere somnos.
<stat. theb. 4.716> una tamen tacitas sed iussu numinis undas
<stat. theb. 4.717> haec quoque secreta nutrit Langia sub umbra,
<stat. theb. 4.718> nondum illi raptus dederat lacrimabile nomen
<stat. theb. 4.719> Archemorus, nec fama deae; tamen avia servat
<stat. theb. 4.720> et nemus et fluvium; manet ingens gloria Nympham,
<stat. theb. 4.721> cum tristem Hypsipylen ducibus sudatus Achaeis
<stat. theb. 4.722> ludus et atra sacrum recolet trieteris Ophelten.
<stat. theb. 4.723> Ergo nec ardentes clipeos vectare nec artos
<stat. theb. 4.724> thoracum nexusâtantum sitis horrida torretâ
<stat. theb. 4.725> sufficiunt: non ora modo angustisque perusti
<stat. theb. 4.726> faucibus, interior sed vis quatit, aspera pulsu
<stat. theb. 4.727> corda, gelant venae, et siccis cruor aeger adhaeret
<stat. theb. 4.728> visceribus: tunc sole putris, tunc pulvere tellus
<stat. theb. 4.729> exhalat calidam nubem, non spumeus imber
<stat. theb. 4.730> manat equum: siccis inlidunt ora lupatis,
<stat. theb. 4.731> ora catenatas procul exsertantia linguas;
<stat. theb. 4.732> nec legem dominosve pati, sed perfurit arvis
<stat. theb. 4.733> flammatum pecus, huc illuc impellit Adrastus
<stat. theb. 4.734> exploratores, si stagna Licymnia restent.
<stat. theb. 4.735> si quis Amymones superet liquor: omnia caecis
<stat. theb. 4.736> ignibus hausta sedent, nec spes umentis Olympi.
<stat. theb. 4.737> ceu flavam Libyen desertaque pulveris Afri
<stat. theb. 4.738> conlustrent nullaque umbratam nube Syenen.
<stat. theb. 4.739> Tandem inter silvasâsic Euhius ipse pararatâ
<stat. theb. 4.740> errantes subitam pulchro in maerore tuentur
<stat. theb. 4.741> Hypsipyles; illi quamvis et ad ubera Opheltes
<stat. theb. 4.742> non suus. Inachii proles infausta Lycurgi.
<stat. theb. 4.743> dependetâneglecta comam nec dives amictuâ
<stat. theb. 4.744> regales tamen ore notae, nec mersus acerbis
<stat. theb. 4.745> exstat honos, tunc haec adeo stupefactus Adrastus:
<stat. theb. 4.746> diva potens nemorumânam te vultusque pudorque
<stat. theb. 4.747> mortali de stirpe negantâ. quae laeta sub isto
<stat. theb. 4.748> igne poli non quaeris aquas, succurre propinquis
<stat. theb. 4.749> gentibus: Arquitenens seu te Latonia casto
<stat. theb. 4.750> de grege transmisit thalamis, seu lapsus ab astris
<stat. theb. 4.751> non humilis fecundat amorâneque enim ipse deorum
<stat. theb. 4.752> arbiter Argolidum thalamis novusâ. aspice maesta
<stat. theb. 4.753> agmina. nos ferro meritas exscindere Thebas
<stat. theb. 4.754> mens tulit, imbelli sed nunc sitis aspera fato
<stat. theb. 4.755> submittitque animos et inertia robora carpit
<stat. theb. 4.756> da fessis in rebus opem, seu turbidus amnis,
<stat. theb. 4.757> seu tibi foeda palus; nihil hae in sorte pudendum,
<stat. theb. 4.758> nil humile est: tu nunc Ventis pluvioque rogaris
<stat. theb. 4.759> pro Iove, tu refugas vires et pectora bellis
<stat. theb. 4.760> exanimata reple: sic hoc tibi sidere dextro
<stat. theb. 4.761> crescat onus. tantum reduces det flectere gressus
<stat. theb. 4.762> Iuppiter, o quanta belli donabere praeda!
<stat. theb. 4.763> Direaeos tibi, diva, greges numerumque rependam
<stat. theb. 4.764> sanguinis, et magna lucus signabitur ara.â
<stat. theb. 4.765> dixit, et orantis media inter anhelitus ardens
<stat. theb. 4.766> verba rapit, cursuque animae labat arida lingua;
<stat. theb. 4.767> idem omnes pallorque viros flatusque soluti
<stat. theb. 4.768> oris habet, reddit demisso Lemnia vultu:
<stat. theb. 4.769> diva quidem vobis, etsi caelestis origo est,
<stat. theb. 4.770> unde ego? mortales utinam haud transgressa fuissem
<stat. theb. 4.771> luctibus! altricem mandati cernitis orbam
<stat. theb. 4.772> pignoris; at nostris an quis sinus uberaque ulla,
<stat. theb. 4.773> scit deus, et nobis regnum tamen et pater ingensâ
<stat. theb. 4.774> sed quid ego haec, fessosque optatis demoror undis?
<stat. theb. 4.775> mecum age nunc. si forte vado Langia perennes
<stat. theb. 4.776> servat aquas; solet et rabidi sub limite Caneri
<stat. theb. 4.777> semper, et Icarii quamvis iuba fulguret astri,
<stat. theb. 4.778> ire tamen.â simul haerentem, ne tarda Pelasgis
<stat. theb. 4.779> dux foret, a! miserum vicino caespite alumnumâ
<stat. theb. 4.780> sic Parcae volvereâlocat ponique negantis
<stat. theb. 4.781> floribus adgestis et amico murmure dulces
<stat. theb. 4.782> solatur lacrimas: qualis Berecyntia mater,
<stat. theb. 4.783> dum parvum circa iubet exsultare Tonantem
<stat. theb. 4.784> Curetas trepidos; illi certantia plaudunt
<stat. theb. 4.785> orgia, sed magnis resonat vagitibus Ide.
<stat. theb. 4.786> At puer in gremio veniae telluris et alto
<stat. theb. 4.787> gramine nunc faciles sternit procursibus herbas
<stat. theb. 4.788> in vultum nitens, caram modo lactis egeno
<stat. theb. 4.789> nutricem plangore ciens iterumque renidens
<stat. theb. 4.790> et teneris meditans verba inluetantia labris
<stat. theb. 4.791> miratur nemorum strepitus aut obvia carpit
<stat. theb. 4.792> aut patulo trahit ore diem nemorique malorum
<stat. theb. 4.793> inscius et vitae multum securus inerrat.
<stat. theb. 4.794> sic tener Odrysia Mavors nive, sic puer ales
<stat. theb. 4.795> vertice Maenalio, talis per litora reptans
<stat. theb. 4.796> improbus Ortygiae latus inclinabat Apollo.
<stat. theb. 4.797> Illi per dumos et opaca virentibus umbris
<stat. theb. 4.798> devia; pars cingunt, pars arta plebe sequuntur
<stat. theb. 4.799> praecelerantque ducem, medium subit illa per agmen
<stat. theb. 4.800> non humili festina modo; iamque amne propinquo
<stat. theb. 4.801> rauca sonat vallis, saxosumque impulit aures
<stat. theb. 4.802> murmur: ibi exsultans conclamat ab agmine primus,
<stat. theb. 4.803> sicut erat levibus tollens vexilla maniplis
<stat. theb. 4.804> Argus aquae!â longusque virum super ora cucurrit
<stat. theb. 4.805> clamor aquae!â sic Ambracii per litora ponti
<stat. theb. 4.806> nauticus in remis iuvenum monstrante magistro
<stat. theb. 4.807> fit sonus inque vicem contra percussa reclamat
<stat. theb. 4.808> terra, salutatus cum Leucada pandit Apollo,
<stat. theb. 4.809> incubuere vadis passim discrimine nullo
<stat. theb. 4.810> turba simul primique, nequit secernere mixtos
<stat. theb. 4.811> aequa sitis, frenata suis in curribus intrant
<stat. theb. 4.812> armenta, et pleni dominis armisque feruntur
<stat. theb. 4.813> quadripedes; hos turbo rapax, hos lubrica fallunt
<stat. theb. 4.814> saxa, nec implicitos fluvio reverentia reges
<stat. theb. 4.815> proterere aut mersisse vado clamantis amici
<stat. theb. 4.816> ora. fremunt undae, longusque a fontibus amnis
<stat. theb. 4.817> diripitur, modo lene virens et gurgite puro
<stat. theb. 4.818> perspicuus nunc sordet aquis egestus ab imis
<stat. theb. 4.819> alveus; inde tori riparum et proruta turbant
<stat. theb. 4.820> gramina; iam crassus caenoque et pulvere sordens,
<stat. theb. 4.821> quamquam expleta sitis, bibitur tamen, agmina bello
<stat. theb. 4.822> decertare putes iustumque in gurgite Martem
<stat. theb. 4.823> perfurere aut captam tolli victoribus urbem.
<stat. theb. 4.824> Atque aliquis regum medio circumfluus amni:
<stat. theb. 4.825> silvarum, Nemea. longe regina virentum,
<stat. theb. 4.826> lecta Rivis sedes, quam tu non Herculis actis
<stat. theb. 4.827> dura magis, rabidi cum colla comantia monstri
<stat. theb. 4.828> augeret et tumidos animam angustaret in artus!
<stat. theb. 4.829> hac saevisse tenus populorum in coepta tuorum
<stat. theb. 4.830> sufficiat: tuque o cunctis insuete domari
<stat. theb. 4.831> solibus, aeternae largitor corniger undae,
<stat. theb. 4.832> laetus eas, quacumque domo gelida ora resolvis
<stat. theb. 4.833> immortale tumens; neque enim tibi cana repostas
<stat. theb. 4.834> Bruma nives raptasque alio de fonte refundit
<stat. theb. 4.835> Arcus aquas gravidive indulgent nubila Cori.
<stat. theb. 4.836> sed tuus et nulli ruis expugnabilis astro.
<stat. theb. 4.837> te nec Apollineus Ladon nec Xanthus uterque
<stat. theb. 4.838> Spercheusque minax Centaureusque Lycormas
<stat. theb. 4.839> praestiterint; tu pace mihi, tu nube sub ipsa
<stat. theb. 4.840> armorum festisque super celebrabere mensasâ
<stat. theb. 4.841> accipias fessisque libens iterum hospita pandas
<stat. theb. 4.842> flumina defensasque velis agnoscere turmas.â
