<stat. theb. 5.1> Pulsa sitis fluvio, populataque gurgitis altum
<stat. theb. 5.2> agmina linquebant ripas amnemque minorem;
<stat. theb. 5.3> acrior et campum sonipes rapit et pedes arva
<stat. theb. 5.4> implet ovans, rediere viris animique minaeque
<stat. theb. 5.5> votaque, sanguineis mixtum ceu fontibus ignem
<stat. theb. 5.6> hausissent belli magnasque in proelia mentes.
<stat. theb. 5.7> dispositi in turmas rursus legemque severi
<stat. theb. 5.8> ordinis, ut cuique ante locus ductorque, monentur
<stat. theb. 5.9> instaurare vias. tellus iam pulvere primo
<stat. theb. 5.10> crescit, et armorum transmittunt fulgura silvae.
<stat. theb. 5.11> qualia trans pontum Phariis deprensa serenis
<stat. theb. 5.12> rauca Paraetonio decedunt agmina Nilo,
<stat. theb. 5.13> quo fera cogit hiemps: illae clangore fugaci,
<stat. theb. 5.14> umbra fretis arvisque, volant, sonat avius aether.
<stat. theb. 5.15> iam Borean imbresque pati, iam nare solutis
<stat. theb. 5.16> amnibus et nudo iuvat aestivare sub Haemo.
<stat. theb. 5.17> Hic rursus simili procerum vallante corona
<stat. theb. 5.18> dux Talaionides, antiqua ut forte sub orno
<stat. theb. 5.19> stabat et admoti nixus Polynicis in hastam:
<stat. theb. 5.20> at tamen, o quaecumque esâ ait, cui â gloria tanta
<stat. theb. 5.21> â venimus innumera e fato debere cohortes,
<stat. theb. 5.22> quem non ipse deum sator aspernetur honorem,
<stat. theb. 5.23> dic age, quando tuis alacres absistimus undis,
<stat. theb. 5.24> quae domus aut tellus, animam quibus hauseris astris?
<stat. theb. 5.25> dic, quis et ille pater? neque enim tibi numina longe,
<stat. theb. 5.26> transierit fortuna licet, maiorque per ora
<stat. theb. 5.27> sanguis, et adflicto spirat reverentia vultu.â
<stat. theb. 5.28> Ingemit, et paulum fletu cunctata modesto
<stat. theb. 5.29> Lemnias orsa refert: immania vulnera, rector,
<stat. theb. 5.30> integrare iubes, Furias et Lemnon et artis
<stat. theb. 5.31> arma inserta toris debellatosque pudendo
<stat. theb. 5.32> ense mares; redit ecce nefas et frigida cordi
<stat. theb. 5.33> Eumenis. o miserae, quibus hic furor additus! o nox!
<stat. theb. 5.34> o pater! illa ego nam, pudeat ne forte benignae
<stat. theb. 5.35> hospitis, illa, duces, raptum quae sola parentem
<stat. theb. 5.36> occului. quid longa malis exordia necto?
<stat. theb. 5.37> et vos arma vocant magnique in corde paratus,
<stat. theb. 5.38> hoc memorasse sat est: claro generata Thoante
<stat. theb. 5.39> servitum Hypsipyle vestri fero capta Lycurgi.â
<stat. theb. 5.40> Advertere animos, maiorque et honora videri
<stat. theb. 5.41> parque operi tanto; cunctis tunc noscere casus
<stat. theb. 5.42> ortus amor, pater ante alios hortatur Adrastus:
<stat. theb. 5.43> immo age, dum primi longe damus agmina vulgi
<stat. theb. 5.44> â nec facilis Nemee latas evolvere vires,
<stat. theb. 5.45> quippe obtenta comis et ineluetabilis umbra â
<stat. theb. 5.46> pande nefas laudesque tuas gemitusque tuorum,
<stat. theb. 5.47> unde hos advenias regno deiecta labores.â
<stat. theb. 5.48> Dulce loqui miseris veteresque reducere questus,
<stat. theb. 5.49> incipit: Aegaeo premitur circumflua Nereo
<stat. theb. 5.50> Lemnos, ubi ignifera fessus respirat ab Aetna
<stat. theb. 5.51> Mulciber; ingenti tellurem proximus umbra
<stat. theb. 5.52> vestit Athos nemorumque obseurat imagine pontum;
<stat. theb. 5.53> Thraces arant contra, Thracum fatalia nobis
<stat. theb. 5.54> litora, et inde nefas, florebat dives alumnis
<stat. theb. 5.55> terra, nec illa Samo fama Delove sonanti
<stat. theb. 5.56> peior et innumeris quas spumifer adsilit Aegon.
<stat. theb. 5.57> dis visum turbare domos, nec pectora culpa
<stat. theb. 5.58> nostra vacant: nullos Veneri sacravimus ignis,
<stat. theb. 5.59> nulla deae sedes; movet et caelestia quondam
<stat. theb. 5.60> corda dolor lentoque inrepunt agmine Poenae.
<stat. theb. 5.61> illa Paphon veterem centumque altaria linquens
<stat. theb. 5.62> nec vultu nec crine prior solvisse iugalem
<stat. theb. 5.63> ceston et Idalias procul ablegasse volucres
<stat. theb. 5.64> fertur, erant certe, media quae noctis in umbra
<stat. theb. 5.65> divam alios ignes maioraque tela gerentem
<stat. theb. 5.66> Tartareas inter thalamis volitasse sorores
<stat. theb. 5.67> vulgarent, utque implicitis arcana domorum
<stat. theb. 5.68> anguibus et saeva formidine nupta replesset
<stat. theb. 5.69> limina nec fidi populum miserata mariti.
<stat. theb. 5.70> protinus a Lemno teneri fugistis Amores,
<stat. theb. 5.71> mutus Hymen versaeque faces et frigida iusti
<stat. theb. 5.72> cura tori! nullae redeunt in gaudia noctes,
<stat. theb. 5.73> nullus in amplexu sopor est, Odia aspera ubique
<stat. theb. 5.74> et Furor et medio recubat Discordia lecto.
<stat. theb. 5.75> cura viris tumidos adversa Thracas in ora
<stat. theb. 5.76> eruere et saevam bellando frangere gentem,
<stat. theb. 5.77> cumque domus contra stantesque in litore nati,
<stat. theb. 5.78> dulcius Edonas hiemes Arctonque prementem
<stat. theb. 5.79> excipere, aut tandem tacita post proelia nocte
<stat. theb. 5.80> fractorum subitas torrentum audire ruinas.
<stat. theb. 5.81> illae autem tristes â nam me tunc libera curis
<stat. theb. 5.82> virginitas annique tegunt â sub nocte dieque
<stat. theb. 5.83> adsiduis aegrae in lacrimis solantia miscent
<stat. theb. 5.84> conloquia, aut saevam spectant trans aequora Thracen.
<stat. theb. 5.85> Sol operum medius summo librabat Olympo
<stat. theb. 5.86> lucentes, ceu staret, equos; quater axe sereno
<stat. theb. 5.87> intonuit, quater antra dei fumantis anhelos
<stat. theb. 5.88> exseruere apices, ventisque absentibus Aegon
<stat. theb. 5.89> motus et ingenti percussit litora ponto:
<stat. theb. 5.90> cum subito horrendas aevi matura Polyxo.
<stat. theb. 5.91> tollitur in furias thalamisque insueta relictis
<stat. theb. 5.92> evolat. insano veluti Teumesia thyias
<stat. theb. 5.93> rapta deo, cum sacra vocant Idaeaque suadet
<stat. theb. 5.94> buxus et a summis auditus montibus Euhan:
<stat. theb. 5.95> sic erecta genas aciemque offusa trementi
<stat. theb. 5.96> sanguine desertam rabidis clamoribus urbem
<stat. theb. 5.97> exagitat, clausasque domos et limina pulsans
<stat. theb. 5.98> concilium vocat; infelix comitatus eunti
<stat. theb. 5.99> haerebant nati. atque illae non segnius omnes
<stat. theb. 5.100> erumpunt tectis, summasque ad Pallados arces
<stat. theb. 5.101> impetus: huc propere stipamur et ordine nullo
<stat. theb. 5.102> congestae; stricto mox ense silentia iussit
<stat. theb. 5.103> hortatrix scelerum et medio sic ausa profari:
<stat. theb. 5.104> 'rem summam instinctu superum meritique doloris,
<stat. theb. 5.105> o viduae â Armate animos et pellite sexum! â
<stat. theb. 5.106> Lemniades, sancire paro; si taedet inanes
<stat. theb. 5.107> aeternum servare domos turpemque iuventae
<stat. theb. 5.108> flore situm et longis steriles in luctibus annos,
<stat. theb. 5.109> inveni, promitto, viam â nec numina desunt â
<stat. theb. 5.110> qua renovanda Venus: modo par insumite robur
<stat. theb. 5.111> luctibus, atque adeo primum hoc mihi noscere detur.
<stat. theb. 5.112> tertia canet hiemps; cui conubialia vincla
<stat. theb. 5.113> aut thalami secretus honos? cui coniuge pectus
<stat. theb. 5.114> intepuit? cuius vidit Lucina labores,
<stat. theb. 5.115> dicite, vel iustos cuius pulsantia menses
<stat. theb. 5.116> vota tument? qua pace feras volucresque iugari
<stat. theb. 5.117> mos datus, heu segnes! potuitne ultricia Graius
<stat. theb. 5.118> virginibus dare tela pater laetusque dolorum
<stat. theb. 5.119> sanguine securos iuvenum perfundere somnos:
<stat. theb. 5.120> at nos volgus iners? quodsi propioribus actis
<stat. theb. 5.121> est opus, ecce animos doceat Rhodopeia coniunx,
<stat. theb. 5.122> ulta manu thalamos pariterque epulata marito.
<stat. theb. 5.123> nec vos immunis scelerum securave cogo:
<stat. theb. 5.124> plena mihi domus atque ingens, en cernite, sudor.
<stat. theb. 5.125> quattuor hos una, decus et solacia patris,
<stat. theb. 5.126> in gremio, licet amplexu lacrimisque morentur,
<stat. theb. 5.127> transadigam ferro saniemque et vulnera fratrum
<stat. theb. 5.128> miscebo patremque simul spirantibus addam,
<stat. theb. 5.129> ecqua tot in caedes animum promittit? ' Agebat
<stat. theb. 5.130> pluribus; adverso nituerunt vela profundo:
<stat. theb. 5.131> Lcmnia classis erat. rapuit gavisa Polyxo
<stat. theb. 5.132> fortunam atque iterat: 'superisne vocantibus ultro
<stat. theb. 5.133> desumus? ecce rates! deus hos, deus ultor in iras
<stat. theb. 5.134> adportat coeptisque favet, nec imago quietis
<stat. theb. 5.135> vana meae: nudo stabat Venus ense, videri
<stat. theb. 5.136> clara mihi somnosque super quid perditis aevum?â
<stat. theb. 5.137> inquit age aversis thalamos purgate maritis,
<stat. theb. 5.138> ipsa faces alias melioraque foedera iungam.â
<stat. theb. 5.139> dixit, et hoc ferrum stratis, hoc, credite, ferrum
<stat. theb. 5.140> imposuit, quin o miserae, dum tempus agi rem,
<stat. theb. 5.141> consulite; en validis spumant eversa lacertis
<stat. theb. 5.142> aequora, Bistonides veniunt fortasse maritae.'
<stat. theb. 5.143> hinc stimuli ingentes, magnusque advolvitur astris
<stat. theb. 5.144> clamor. Amazonio Scythiam fervere tumultu
<stat. theb. 5.145> lunatumque putes agmen descendere, ubi arma
<stat. theb. 5.146> indulget pater et saevi movet ostia Belli,
<stat. theb. 5.147> nec varius fremor aut studia in contraria rapti
<stat. theb. 5.148> dissensus, ut plebe solet: furor omnibus idem,
<stat. theb. 5.149> idem animus solare domos iuvenumque senumque
<stat. theb. 5.150> praecipitare colos plenisque adfrangere parvos
<stat. theb. 5.151> uberibus ferroque omnes exire per annos,
<stat. theb. 5.152> tunc viridi luco 1 â lucus iuga celsa Minervae
<stat. theb. 5.153> propter opacat humum niger ipse, sed insuper ingens
<stat. theb. 5.154> mons premit et gemina pereunt ealigne soles â
<stat. theb. 5.155> hic sanxere fidem, tu Martia testis Enyo
<stat. theb. 5.156> atque inferna Ceres, Stygiaeque Acheronte recluso
<stat. theb. 5.157> ante preces venere deae; sed fallit ubique
<stat. theb. 5.158> mixta venus, venus arma tenet, venus admovet iras.
<stat. theb. 5.159> nec de more cruor: natum Charopeia coniunx
<stat. theb. 5.160> obtulit, accingunt sese et mirantia ferro
<stat. theb. 5.161> pectora congestisque avidae simul undique dextris
<stat. theb. 5.162> perfringunt, ae dulce nefas in sanguine vivo
<stat. theb. 5.163> coniurant, matremque recens circumvolat umbra,
<stat. theb. 5.164> talia cernenti mihi quantus in ossibus horror,
<stat. theb. 5.165> quisve per ora color! qualis cum cerva cruentis
<stat. theb. 5.166> circumventa lupis, nullum cui pectore molli
<stat. theb. 5.167> robur et in volucri tenuis fiducia cursu,
<stat. theb. 5.168> praecipitat suspensa fugam, iamiamque teneri
<stat. theb. 5.169> credit et elusos audit concurrere morsus.
<stat. theb. 5.170> Illi aderant, primis iamque offendere carinae
<stat. theb. 5.171> litoribus, certant saltu contingere terram
<stat. theb. 5.172> praecipites, miseri, quos non aut horrida virtus
<stat. theb. 5.173> Marte sub Odrysio, aut medii inclementia ponti
<stat. theb. 5.174> hauserit! alta etiam superum delubra vaporant
<stat. theb. 5.175> promissasque trahunt pecudes: niger omnibus aris
<stat. theb. 5.176> ignis, et in nullis spirat deus integer extis.
<stat. theb. 5.177> tardius umenti noctem deiecit Olympo
<stat. theb. 5.178> Iuppiter et versum miti, reor, aethera cura
<stat. theb. 5.179> sustinuit, dum fata vetat, nec longius umquam
<stat. theb. 5.180> cessavcre novae perfecto sole tenebrae.
<stat. theb. 5.181> sera tamen mundo venerunt astra, sed illis
<stat. theb. 5.182> et Paros et nemorosa Thasos crebraeque relucent
<stat. theb. 5.183> Cyelades; una gravi penitus latet obruta caelo
<stat. theb. 5.184> Lemnos,in hane tristes nebulae,et plagacaeca superne
<stat. theb. 5.185> texitur, una vagis Lemnos non agnita nautis.
<stat. theb. 5.186> iam domibus fusi et nemorum per opaea sacrorum
<stat. theb. 5.187> ditibus indulgent epulis vacuantque profundo
<stat. theb. 5.188> aurum immane mero, dum quae per Strymona pugnae,
<stat. theb. 5.189> quis Rhodope gelidove labor sudatus in Haemo,
<stat. theb. 5.190> enumerare vacat, nec non, manus impia, nuptae
<stat. theb. 5.191> serta inter festasque dapes quo maxima cultu
<stat. theb. 5.192> quaeque iacent; dederat mites Cytherea suprema
<stat. theb. 5.193> nocte viros longoque brevem post tempore pacem
<stat. theb. 5.194> nequiquam et miseros perituro adflaverat igni.
<stat. theb. 5.195> conticuere chori, dapibus ludoque licenti
<stat. theb. 5.196> fit modus et primae decrescunt murmura noctis,
<stat. theb. 5.197> cum consanguinei mixtus caligine Leti
<stat. theb. 5.198> rore madens Stygio morituram amplectitur urbem
<stat. theb. 5.199> Somnus et implacido fundit gravia otia cornu
<stat. theb. 5.200> secernitque viros, vigilant nuptaeque nurusque
<stat. theb. 5.201> in scelus, atque hilares acuunt fera tela Sorores,
<stat. theb. 5.202> invasere nefas, cuncto sua regnat Erinys
<stat. theb. 5.203> pectore, non aliter Scythicos armenta per agros
<stat. theb. 5.204> Hyrcanae elausere leae, quas exigit ortu
<stat. theb. 5.205> prima fames, a vidique implorant ubera nati.
<stat. theb. 5.206> quos tibi nam, dubito, scelerum de mille figuris
<stat. theb. 5.207> expediam casus. Elymum temeraria Gorge
<stat. theb. 5.208> evinctum ramis altaque in mole tapetum
<stat. theb. 5.209> efflantem somno crescentia vina superstans
<stat. theb. 5.210> vulnera disiecta rimatur veste, sed illum
<stat. theb. 5.211> infelix sopor admota sub morte refugit,
<stat. theb. 5.212> turbidus incertumque oculis vigilantibus hostem
<stat. theb. 5.213> occupat amplexu, nec segnius illa tenentis
<stat. theb. 5.214> pone adigit costas, donec sua pectora ferro
<stat. theb. 5.215> tangeret, is demum sceleri modus; ora supinat
<stat. theb. 5.216> blandus adhuc oculisque tremens et murmure Gorgen
<stat. theb. 5.217> quaerit et indigno non solvit bracchia collo.
<stat. theb. 5.218> non ego nunc volgi quamquam crudelia pandam
<stat. theb. 5.219> funera, sed propria luctus de stirpe recordor:
<stat. theb. 5.220> quod te, nave Cydon, quod te per colla refusis
<stat. theb. 5.221> intactum, Crenaee, comis, quibus ubera mecum
<stat. theb. 5.222> obliquumque a patre genus, fortemque, timebam
<stat. theb. 5.223> quem desponsa, Gyan vidi lapsare eruentae
<stat. theb. 5.224> vulnere Myrmidones, quodque inter serta torosque
<stat. theb. 5.225> barbara ludentem fodiebat Epopea mater.
<stat. theb. 5.226> fiet super aequaevum soror exarmata Lyeaste
<stat. theb. 5.227> Cydimon, heu similes perituro in corpore vultus
<stat. theb. 5.228> aspiciens floremque genae et quas finxerat auro
<stat. theb. 5.229> ipsa comas, cum saeva parens iam coniuge fuso
<stat. theb. 5.230> adstitit impellitque minis atque ingerit ensem.
<stat. theb. 5.231> ut fera, quae rabiem placido desueta magistro
<stat. theb. 5.232> tardius arma movet stimulisque et verbere crebro
<stat. theb. 5.233> in mores negat ire suos, sic illa iacenti
<stat. theb. 5.234> incidit undantemque sinu conlapsa cruorem
<stat. theb. 5.235> excipit et laceros premit in nova vulnera crines.
<stat. theb. 5.236> ut vero Alcimeden etiamnum in murmure truncos
<stat. theb. 5.237> ferre patris vultus et egentem sanguinis ensem
<stat. theb. 5.238> conspexi, riguere comae atque in viscera saevus
<stat. theb. 5.239> horror iit: meus ille Thoas, mea dira videri
<stat. theb. 5.240> dextra mihi! extemplo thalamis turbata paternis
<stat. theb. 5.241> inferor. ille quidem dudum â quis magna tuenti
<stat. theb. 5.242> somnus? â agit versans secum, etsi lata recessit
<stat. theb. 5.243> urbe domus, quinam strepitus, quae murmura noctis,
<stat. theb. 5.244> cur fremibunda quies? trepido scelus ordine pando,
<stat. theb. 5.245> quis dolor, unde animi: 'vis nulla arcere furentes;
<stat. theb. 5.246> hac sequere, o miserande; premunt aderuntque moranti,
<stat. theb. 5.247> et mecum fortasse cades' his motus et artus
<stat. theb. 5.248> erexit stratis, ferimur per devia vastae
<stat. theb. 5.249> urbis et ingentem nocturnae caedis acervum
<stat. theb. 5.250> passim, ut quosque sacris crudelis vespera lucis
<stat. theb. 5.251> straverat, occulta speculamur nube latentes,
<stat. theb. 5.252> hic impressa toris ora exstantesque reclusis
<stat. theb. 5.253> pectoribus capillos magnarum et fragmina trunca
<stat. theb. 5.254> hastarum et ferro laceras per corpora vestes,
<stat. theb. 5.255> crateras pronos epulasque in caede natant.es
<stat. theb. 5.256> cernere erat, iugulisque modo torrentis apertis
<stat. theb. 5.257> sanguine permixto redeuntem in pocula Bacchum,
<stat. theb. 5.258> hic iuvenum manus et nullis violabilis armis
<stat. theb. 5.259> turba senes, positique patrum super ora gementum
<stat. theb. 5.260> semineces pueri trepidas in limine vitae
<stat. theb. 5.261> singultant animas, gelida non sacvius Ossa
<stat. theb. 5.262> luxuriant Lapitharum epulae, si quando profundo
<stat. theb. 5.263> Nubigenae caluere mero; vix primus ab ira
<stat. theb. 5.264> pallor, et impulsis surgunt ad proelia mensis.
<stat. theb. 5.265> Tunc primum sese trepidis sub nocte Thyoneus
<stat. theb. 5.266> detexit, nato portans extrema Thoanti
<stat. theb. 5.267> subsidia, et multa subitus cum luce refulsit,
<stat. theb. 5.268> adgnovi: non ille quidem turgentia sertis
<stat. theb. 5.269> tempora nec flava crinem destrinxerat uva:
<stat. theb. 5.270> nubilus indignumque oculis liquentibus imbrem
<stat. theb. 5.271> adloquitur: dum fata dabant tibi, nate, potentem
<stat. theb. 5.272> Lemnon et externis etiam servare timendam
<stat. theb. 5.273> gentibus, haud umquam iusto mea cura labori
<stat. theb. 5.274> destitit: absciderunt tristes crudelia Parcae
<stat. theb. 5.275> stamina, nec dictis, supplex quae plurima fudi
<stat. theb. 5.276> ante Iovem frustra, lacrimisque avertere luctus
<stat. theb. 5.277> contigit; infandum natae concessit honorem,
<stat. theb. 5.278> adcelerate fugam, tuque, o mea digna propago,
<stat. theb. 5.279> hac rege, virgo, patrem, gemini qua bracchia muri
<stat. theb. 5.280> litus eunt: illa, qua rere silentia, porta
<stat. theb. 5.281> stat funesta Venus ferroque accincta furentes
<stat. theb. 5.282> adiuvat â unde manus, unde haec Mavortia divae
<stat. theb. 5.283> pectora? â : tu lato patrem committe profundo,
<stat. theb. 5.284> succedam curis.âita fatus in aera rursus
<stat. theb. 5.285> solvitur et nostrum, visus arcentibus umbris,
<stat. theb. 5.286> mitis iter longae claravit limite flammae.
<stat. theb. 5.287> qua data signa, sequor; dein curvo robore clausum
<stat. theb. 5.288> dis pelagi ventisque et Cycladas Aegaeoni
<stat. theb. 5.289> amplexo commendo patrem, nec fletibus umquam
<stat. theb. 5.290> fit modus alternis, ni iam dimittat Eoo
<stat. theb. 5.291> Lucifer astra polo. tunc demum litore rauco
<stat. theb. 5.292> multa metu reputans et vix confisa Lyaeo
<stat. theb. 5.293> dividor, ipsa gradu nitente, sed anxia retro
<stat. theb. 5.294> pectora, nec requies, quin et surgentia caelo
<stat. theb. 5.295> flamina et e cunctis prospectem collibus undas.
<stat. theb. 5.296> exoritur pudibunda dies, caelumque retexens
<stat. theb. 5.297> aversum Lemno iubar et declinia Titan
<stat. theb. 5.298> opposita iuga nube refert, patuere furores
<stat. theb. 5.299> nocturni, lucisque novae formidine cunctis,
<stat. theb. 5.300> quamquam inter similes, subitus pudor; impia terrae
<stat. theb. 5.301> infodiunt scelera aut festinis ignibus urunt.
<stat. theb. 5.302> iam manus Eumenidum captasque refugerat arces
<stat. theb. 5.303> exsaturata venus; licuit sentire, quid ausae,
<stat. theb. 5.304> et turbare comas et lumina tingere fletu,
<stat. theb. 5.305> insula dives agris opibusque armisque virisque,
<stat. theb. 5.306> nota situ et Getico nuper ditata triumpho,
<stat. theb. 5.307> non maris incursu, non hoste, nec aethere laevo
<stat. theb. 5.308> perdidit una omnes orbata excisaque fundo
<stat. theb. 5.309> indigenas: non arva viri, non aequora vertunt,
<stat. theb. 5.310> conticuere domus, cruor altus et oblita crasso
<stat. theb. 5.311> cuncta rubent tabo, magnaeque in moenibus urbis
<stat. theb. 5.312> nos tantum et saevi spirant per culmina manes,
<stat. theb. 5.313> ipsa quoque arcanis tecti in penetralibus alto
<stat. theb. 5.314> molior igne pyram, sceptrum super armaque patris
<stat. theb. 5.315> inicio et notas regum velamina vestes,
<stat. theb. 5.316> ac prope maesta rogum confusis ignibus adsto
<stat. theb. 5.317> ense cruentato, fraudemque et inania busta
<stat. theb. 5.318> plango metu, si forte premant, cassumque parenti
<stat. theb. 5.319> omen et hac dubios leti precor ire timores,
<stat. theb. 5.320> his mihi pro meritis, ut falsi criminis astu
<stat. theb. 5.321> parta fides, regna et solio considere patris
<stat. theb. 5.322> â supplicium! â datur, anne illis obsessa negarem?
<stat. theb. 5.323> accessi, saepe ante deos testata fidemque
<stat. theb. 5.324> immeritasque manus; subeo â pro dira potestas
<stat. theb. 5.325> ! â exsangue imperium et maestam sine culmine Lemnon.
<stat. theb. 5.326> iam magis atque magis vigiles dolor angere sensus,
<stat. theb. 5.327> et gemitus clari, et paulatim invisa Polyxo,
<stat. theb. 5.328> iam meminisse nefas, iam ponere manibus aras
<stat. theb. 5.329> concessum et multum eineres iurare sepultos,
<stat. theb. 5.330> sic ubi duetorem trepidae stabulique maritum,
<stat. theb. 5.331> quem penes et saltus et adultae gloria gentis,
<stat. theb. 5.332> Massylo frangi stupuere sub hoste iuvencae,
<stat. theb. 5.333> it truncum sine honore pecus, regemque peremptum
<stat. theb. 5.334> ipse ager, ipsi amnes et muta armenta queruntur.
<stat. theb. 5.335> Ecce autem aerata dispellens aequora prora
<stat. theb. 5.336> Pelias intacti late subit hospita ponti
<stat. theb. 5.337> pinus; agunt Minyae, geminus fragor ardua canet
<stat. theb. 5.338> per latera, abruptam eredas radicibus ire
<stat. theb. 5.339> Ortygiam aut fractum pelago decurrere montem,
<stat. theb. 5.340> ast ubi suspensis siluerunt aequora tonsis,
<stat. theb. 5.341> mitior et senibus cygnis et pectine Phoebi
<stat. theb. 5.342> vox media de puppe venit, maria ipsa carinae
<stat. theb. 5.343> accedunt, post nosse datum est: Oeagrius illic
<stat. theb. 5.344> acclinis malo mediis intersonat Orpheus
<stat. theb. 5.345> remigiis tantosque iubet nescire labores.
<stat. theb. 5.346> illis in Scythicum Borean iter oraque primi
<stat. theb. 5.347> Cyaneis artata maris, nos Thracia visu
<stat. theb. 5.348> bella ratae vario tecta incursare tumultu,
<stat. theb. 5.349> densarum pecudum aut fugientum more volucrum,
<stat. theb. 5.350> heu ubi nunc furiae? portus amplexaque litus
<stat. theb. 5.351> moenia, qua longe pelago despectus aperto,
<stat. theb. 5.352> seandimus et celsas turres; huc saxa sudesque
<stat. theb. 5.353> armaque maesta virum atque infectos caedibus enses
<stat. theb. 5.354> subvectant trepidae; quin et squalentia texta
<stat. theb. 5.355> thoracum et voltu galeas intrare soluto
<stat. theb. 5.356> non pudet; audaces rubuit mirata catervas
<stat. theb. 5.357> Pallas, et averso risit Gradivus in Haemo.
<stat. theb. 5.358> tunc primum ex animis praeceps amentia cessit,
<stat. theb. 5.359> nec ratis illa salo, sed divum sera per aequor
<stat. theb. 5.360> iustitia et poenae scelerum adventare videntur.
<stat. theb. 5.361> iamque aberant terris, quantum Cortynia currunt
<stat. theb. 5.362> spicula, caeruleo gravidam cum Iuppiter imbri
<stat. theb. 5.363> ipsa super nubem ratis armamenta Pelasgae
<stat. theb. 5.364> sistit agens; inde horror aquis, et raptus ab omni
<stat. theb. 5.365> sole dies miscet tenebras, quis protinus unda
<stat. theb. 5.366> concolor; obnixi lacerant cava nubila venti
<stat. theb. 5.367> diripiuntque fretum, nigris redit umida tellus
<stat. theb. 5.368> verticibus, totumque notis certantibus1 aequor
<stat. theb. 5.369> pendet et arquato iamiam prope sidera dorso
<stat. theb. 5.370> frangitur, incertae nec iam prior impetus alno,
<stat. theb. 5.371> sed labat exstantem rostris modo gurgite in imo,
<stat. theb. 5.372> nune caelo Tritona ferens, nee robora prosunt
<stat. theb. 5.373> semideum heroum, puppemque insana flagellat
<stat. theb. 5.374> arbor et instabili procumbens pondere curvas
<stat. theb. 5.375> raptat aquas, remique eadunt in peetus inanes.
<stat. theb. 5.376> nos quoque per rupes murorumque aggere ab omni,
<stat. theb. 5.377> dum labor ille viris fretaque indignantur et austros,
<stat. theb. 5.378> desuper invalidis fluitantia tela lacertis â
<stat. theb. 5.379> quid non ausa manus? â Telamona et Pelea eontra
<stat. theb. 5.380> spargimus, et nostro petitur Tirynthius areu.
<stat. theb. 5.381> illi â quippe simul bello pelagoque laborant â
<stat. theb. 5.382> pars clipeis munire ratem, pars aequora fundo
<stat. theb. 5.383> egerere; ast alii pugnant, sed inertia motu
<stat. theb. 5.384> corpora, suspensaeque carent conamine vires,
<stat. theb. 5.385> instamus iaetu telorum, et ferrea nimbis
<stat. theb. 5.386> certat hiemps, vastaeque sudes fractique molares
<stat. theb. 5.387> spieulaque et multa erinitum missile flamma
<stat. theb. 5.388> nune pelago, nune puppe cadunt, dat operta fragorem
<stat. theb. 5.389> pinus, et abiunetis regemunt tabulata cavernis,
<stat. theb. 5.390> talis Hyperborea viridis nive verberat agros
<stat. theb. 5.391> Iuppiter; obruitur eampis genus omne ferarum,
<stat. theb. 5.392> deprensaeque cadunt volucres, et messis amaro
<stat. theb. 5.393> strata gelu, fragor inde iugis, inde amnibus irae.
<stat. theb. 5.394> ut vero elisit nubes Iove tortus ab alto
<stat. theb. 5.395> ignis et ingentes patuere in fulmine nautae,
<stat. theb. 5.396> deriguere animi, manibusque horrore remissis
<stat. theb. 5.397> arma aliena eadunt, rediit in pectora sexus.
<stat. theb. 5.398> cernimus Aeacidas murisque immane minantem
<stat. theb. 5.399> Ancaeum et longa pellentem cuspide rupes
<stat. theb. 5.400> Iphiton; attonito manifestus in agmine supra est
<stat. theb. 5.401> Amphitryoniades puppemque alternus utrimque
<stat. theb. 5.402> ingravat et medias ardet descendere in undas,
<stat. theb. 5.403> at levis et miserae nondum mihi notus Iason
<stat. theb. 5.404> transtra per et remos impressaque terga virorum
<stat. theb. 5.405> nunc magnum Oeniden, nunc ille hortatibus Idan
<stat. theb. 5.406> et Talaum et cana rorantem aspargine ponti
<stat. theb. 5.407> Tyndariden iterans gelidique in nube parentis
<stat. theb. 5.408> vela laborantem Calain subnectere malo
<stat. theb. 5.409> voce manuque rogat; quatiunt impulsibus illi
<stat. theb. 5.410> nunc freta, nunc muros, sed nec spumantia cedunt
<stat. theb. 5.411> aequora, et incussae redeunt a turribus hastae,
<stat. theb. 5.412> ipse graves fluctus clavumque audire negantem
<stat. theb. 5.413> lassat agens Tiphys palletque et plurima mutat
<stat. theb. 5.414> imperia ac laevas dextrasque obtorquet in undas
<stat. theb. 5.415> proram navifragis avidam concurrere saxis,
<stat. theb. 5.416> donec ab extremae cuneo ratis Aesone natus
<stat. theb. 5.417> Palladios oleae, Mopsi gestamina, ramos
<stat. theb. 5.418> extulit et socium turba prohibente poposcit
<stat. theb. 5.419> foedera; praecipites vocem involvere procellae,
<stat. theb. 5.420> tunc modus armorum, pariterque exhausta quierunt
<stat. theb. 5.421> flamina, confusoque dies respexit Olympo.
<stat. theb. 5.422> quinquaginta illi, trabibus de more revinetis,
<stat. theb. 5.423> eminus abrupto quatiunt nova litora saltu,
<stat. theb. 5.424> magnorum decora alta patrum, iam fronte sereni
<stat. theb. 5.425> noscendique habitu, postquam tumor iraque cessit
<stat. theb. 5.426> vultibus, arcana sic fama erumpere porta
<stat. theb. 5.427> caelicolas, si quando domos litusque rubentum
<stat. theb. 5.428> Aethiopum et mensas amor est intrare minores;
<stat. theb. 5.429> dant Fluvii Montesque locum, tum Terra superbit
<stat. theb. 5.430> gressibus et paulum respirat caelifer Atlans.
<stat. theb. 5.431> Hic et ab adserto nuper Marathone superbum
<stat. theb. 5.432> Thesea et Ismarios, Aquilonia pignora, fratres,
<stat. theb. 5.433> utraque quis rutila stridebant tempora pinna,
<stat. theb. 5.434> cernimus, hic Phoebo non indignante priorem
<stat. theb. 5.435> Admetum et durae similem nihil Orphea Thracae,
<stat. theb. 5.436> tunc prolem Calydone satam generumque profundi
<stat. theb. 5.437> Nereos. ambiguo visus errore lacessunt
<stat. theb. 5.438> Oebalidae gemini; chlamys huic, chlamys ardet et illi,
<stat. theb. 5.439> ambo hastile gerunt, umeros exsertus uterque,
<stat. theb. 5.440> nudus uterque genas, simili coma fulgurat astro.
<stat. theb. 5.441> audet iter magnique sequens vestigia mutat
<stat. theb. 5.442> Herculis et tarda quamvis se mole ferentem
<stat. theb. 5.443> vix cursu tener aequat Hylas Lernaeaque tollens
<stat. theb. 5.444> arma sub ingenti gaudet sudare pharetra.
<stat. theb. 5.445> Ergo iterum Venus et tacitis corda aspera flammis
<stat. theb. 5.446> Lemniadum pertemptat Amor. tunc regia Iuno
<stat. theb. 5.447> arma habitusque virum pulchraeque insignia gentis
<stat. theb. 5.448> mentibus insinuat, certatimque ordine cunctae
<stat. theb. 5.449> hospitibus patuere fores; tunc primus in aris
<stat. theb. 5.450> ignis, et infandis venere oblivia curis;
<stat. theb. 5.451> tunc epulae felixque sopor noctesque quietae,
<stat. theb. 5.452> nec superum sine mente, reor, placuere fatentes.
<stat. theb. 5.453> forsitan et nostrae fatum excusabile culpae
<stat. theb. 5.454> noscere cura, duces, cineres furiasque meorum
<stat. theb. 5.455> testor: ut externas non sponte aut crimine taedas
<stat. theb. 5.456> attigerim â scit cura deum â etsi blandus Iason
<stat. theb. 5.457> virginibus dare vincla novis: sua iura cruentum
<stat. theb. 5.458> Phasin habent; alios, Colchi, generatis amores,
<stat. theb. 5.459> iamque exuta gelu tepuerunt sidera longis
<stat. theb. 5.460> solibus, et velox in terga revolvitur annus.
<stat. theb. 5.461> iam nova progenies partusque in vota soluti,
<stat. theb. 5.462> et non speratis clamatur Lemnos alumnis.
<stat. theb. 5.463> nec non ipsa tamen thalami monimenta coacti
<stat. theb. 5.464> enitor geminos, duroque sub hospite mater
<stat. theb. 5.465> nomen avi renovo; nec quae fortuna relictis
<stat. theb. 5.466> nosse datur, iam plena quater quinquennia pergunt,
<stat. theb. 5.467> si modo fata sinunt aluitque rogata Lycaste.
<stat. theb. 5.468> Detumuere animi-maris, et clementior Auster
<stat. theb. 5.469> vela vocat: ratis ipsa moram portusque quietos
<stat. theb. 5.470> odit et adversi tendit retinacula saxi.
<stat. theb. 5.471> inde fugam Minyae, sociosque appellat Iason
<stat. theb. 5.472> efferus, o utinam iam tunc mea litora rectis
<stat. theb. 5.473> praetervectus aquis, cui non sua pignora cordi,
<stat. theb. 5.474> non promissa fides; certe stat fama remotis
<stat. theb. 5.475> gentibus: aequorei redierunt vellera Phrixi.
<stat. theb. 5.476> ut stata lux pelago venturumque aethera sensit
<stat. theb. 5.477> Tiphys et occidui rubuere cubilia Phoebi,
<stat. theb. 5.478> heu iterum gemitus, iterumque novissima nox est.
<stat. theb. 5.479> vix reserata dies, et iam rate celsus Iason
<stat. theb. 5.480> ire iubet, primoque ferit dux verbere pontum.
<stat. theb. 5.481> illos e seopulis et summo vertice montis
<stat. theb. 5.482> spumea porreeti dirimentes terga profundi
<stat. theb. 5.483> prosequimur visu, donec lassavit euntes
<stat. theb. 5.484> lux oculos longumque polo contexere visa est
<stat. theb. 5.485> aequor et extremi pressit freta margine caeli.
<stat. theb. 5.486> Fama subit portus, vectum trans alta Thoanta
<stat. theb. 5.487> fraterna regnare Chio, mihi erimina nulla,
<stat. theb. 5.488> et vacuos arsisse rogos; fremit impia plebes,
<stat. theb. 5.489> sontibus accensae stimulis facinusque reposeunt.
<stat. theb. 5.490> quin etiam occultae vulgo increbrescere voces:
<stat. theb. 5.491> solane fida suis, nos autem in funera laetae 1?
<stat. theb. 5.492> non deus haec latumque? quid imperat urbe nefanda?â
<stat. theb. 5.493> talibus exanimis dictis â et triste propinquat
<stat. theb. 5.494> supplicium, nec regna iuvant â vaga litora furtim
<stat. theb. 5.495> incomitata sequor funestaque moenia linquo,
<stat. theb. 5.496> qua fuga nota patris; sed non iterum obvius Euhan,
<stat. theb. 5.497> nam me praedonum manus hue adpulsa tacentem
<stat. theb. 5.498> abripit et vestras famulam transmittit in oras.â
<stat. theb. 5.499> Talia Lernaeis iterat dum regibus exsul
<stat. theb. 5.500> Lemnias et longa solatur damna querella,
<stat. theb. 5.501> immemor absentis â sic di suasistis! â alumni,
<stat. theb. 5.502> ille graves oeulos languentiaque ora comanti
<stat. theb. 5.503> mergit humo, fessusque diu puerilibus actis
<stat. theb. 5.504> labitur in somnos, prensa manus haeret in herba.
<stat. theb. 5.505> Interea campis, nemoris sacer horror Achaei,
<stat. theb. 5.506> terrigena exoritur serpens, tractuque soluto
<stat. theb. 5.507> immanem sese vehit ac post terga relinquit,
<stat. theb. 5.508> livida fax oculis, tumidi stat in ore veneni
<stat. theb. 5.509> spuma virens, ter lingua vibrat, terna agmina adunci
<stat. theb. 5.510> dentis, et auratac crudelis gloria fronti
<stat. theb. 5.511> prominet. Inachii sanctum dixere Tonanti
<stat. theb. 5.512> agricolae, cui cura loci et silvestribus aris
<stat. theb. 5.513> pauper honos; nunc ille dei circumdare templa
<stat. theb. 5.514> orbe vago labens, miserae nunc robora silvae
<stat. theb. 5.515> atterit et vastas tenuat complexibus ornos;
<stat. theb. 5.516> saepe super fluvios geminae iacet aggere ripae
<stat. theb. 5.517> continuus, squamisque incisus adaestuat amnis,
<stat. theb. 5.518> sed nunc, Ogygii iussis quando omnis anhelat
<stat. theb. 5.519> terra dei trepidaeque latent in pulvere Nymphae,
<stat. theb. 5.520> saevior anfractu laterum sinuosa retorquens
<stat. theb. 5.521> terga solo siccique nocens furit igne veneni,
<stat. theb. 5.522> stagna per arentesque lacus fontesque repressos
<stat. theb. 5.523> volvitur et vacuis fluviorum in vallibus errat,
<stat. theb. 5.524> incensusque siti liquidum nunc aera lambit
<stat. theb. 5.525> ore supinato, nunc arva gementia radens
<stat. theb. 5.526> pronus adhaeret humo, si quid viridantia sudent
<stat. theb. 5.527> gramina; percussae calidis adflatibus herbae,
<stat. theb. 5.528> qua tulit ora, cadunt, moriturque ad sibila campus:
<stat. theb. 5.529> quantus ab Arctois discriminat aethera plaustris
<stat. theb. 5.530> Anguis et usque Notos alienumque exit in orbem;
<stat. theb. 5.531> quantus et ille sacri spiris intorta movebat
<stat. theb. 5.532> cornua Parnassi, donec tibi, Delie, fixus
<stat. theb. 5.533> vexit harundineam centeno volnere silvam.
<stat. theb. 5.534> Quis tibi, parve, deus tam magni pondera fati
<stat. theb. 5.535> sorte dedit? tune hoc vix prima ad limina vitae
<stat. theb. 5.536> hoste iaces? an ut inde sacer per saecula Grais
<stat. theb. 5.537> gentibus et tanto dignus morerere sepulcro?
<stat. theb. 5.538> occidis extremae destrictus verbere caudae
<stat. theb. 5.539> ignaro serpente puer, fugit ilicet artus
<stat. theb. 5.540> somnus, et in solam patuerunt lumina mortem.
<stat. theb. 5.541> cum tamen attonito moriens vagitus in auras
<stat. theb. 5.542> excidit et ruptis immutuit ore querellis,
<stat. theb. 5.543> qualia non totas peragunt insomnia voces,
<stat. theb. 5.544> audiit Hypsipyle, facilemque negantia cursum
<stat. theb. 5.545> exanimis genua aegra rapit; iam certa malorum
<stat. theb. 5.546> mentis ab augurio sparsoque per omnia visu
<stat. theb. 5.547> lustrat humum quaerens et nota vocabula parvo
<stat. theb. 5.548> nequiquam ingeminans: nusquam ille, et prata recentes
<stat. theb. 5.549> amisere notas, viridi piger accubat hostis
<stat. theb. 5.550> collectus gyro spatiosaque iugera complet,
<stat. theb. 5.551> sic etiam obliqua cervicem expostus in alvo.
<stat. theb. 5.552> horruit infelix visu longoque profundum
<stat. theb. 5.553> incendit clamore nemus; nec territus ille,
<stat. theb. 5.554> sed iacet; Argolicas ululatus flebilis aures
<stat. theb. 5.555> impulit; extemplo monitu ducis advolat ardens
<stat. theb. 5.556> Arcas eques causamque refert, tunc squamea demum
<stat. theb. 5.557> torvus ad armorum radios fremitumque virorum
<stat. theb. 5.558> colla movet: rapit ingenti conamine saxum,
<stat. theb. 5.559> quo discretus ager, vacuasque impellit in auras
<stat. theb. 5.560> arduus Hippomedon, quo turbine bellica quondam
<stat. theb. 5.561> librati saliunt portarum in claustra molares.
<stat. theb. 5.562> cassa ducis virtus: iam mollia colla refusus
<stat. theb. 5.563> in tergum serpens venientem evaserat ictum,
<stat. theb. 5.564> dat sonitum tellus, nemorumque per avia densi
<stat. theb. 5.565> dissultant nexus.at non mea vulneraâ clamat
<stat. theb. 5.566> et trabe fraxinea Capaneus subit obvius umquam
<stat. theb. 5.567> effugies, seu tu pavidi ferus incola luci,
<stat. theb. 5.568> sive deis, utinamque deis, concessa voluptas,
<stat. theb. 5.569> non, si consertum super haec mihi membra Giganta
<stat. theb. 5.570> subveheres.â volat hasta tremens et hiantia monstri
<stat. theb. 5.571> ora subit linguaeque secat fera vinela trisulcae,
<stat. theb. 5.572> perque iubas stantes capitisque insigne corusci
<stat. theb. 5.573> emicat, et nigri sanie perfusa cerebri
<stat. theb. 5.574> Agitur alta solo. longus vix tota peregit
<stat. theb. 5.575> membra dolor, rapido celer ille volumine telum
<stat. theb. 5.576> circuit avulsumque ferens in opaca refugit
<stat. theb. 5.577> templa dei; hic magno tellurem pondere mensus
<stat. theb. 5.578> implorantem animam dominis adsibilat aris.
<stat. theb. 5.579> illum et cognatae stagna indignantia Lernae,
<stat. theb. 5.580> floribus et vernis adsuetae spargere Nymphae,
<stat. theb. 5.581> et Nemees reptatus ager, lucosque per omnis
<stat. theb. 5.582> silvicolae fracta gemuistis harundine, Fauni,
<stat. theb. 5.583> ipse etiam e summa iam tela poposcerat aethra
<stat. theb. 5.584> Iuppiter, et dudum nimbique hiemesque coibant,
<stat. theb. 5.585> ni minor ira deo gravioraque tela mereri
<stat. theb. 5.586> servatus Capaneus; moti tamen aura cucurrit
<stat. theb. 5.587> fulminis et summas libavit vertice cristas.
<stat. theb. 5.588> Iamque pererratis infelix Lemnia campis,
<stat. theb. 5.589> liber ut angue locus, modico super aggere longe
<stat. theb. 5.590> pallida sanguineis infectas roribus herbas
<stat. theb. 5.591> prospicit, huc magno cursum rapit effera luctu
<stat. theb. 5.592> agnoscitque nefas, terraeque inlisa nocenti
<stat. theb. 5.593> fulminis in morem non verba in funere primo,
<stat. theb. 5.594> non lacrimas habet: ingeminat misera oscula tantum
<stat. theb. 5.595> incumbens animaeque fugam per membra tepentem
<stat. theb. 5.596> quaerit hians, non ora loco, non pectora restant,
<stat. theb. 5.597> rapta cutis, tenuia ossa patent nexusque madentes
<stat. theb. 5.598> sanguinis imbre novi, totumque in vulnere corpus,
<stat. theb. 5.599> ac velut aligerae sedem fetusque parentis
<stat. theb. 5.600> cum piger umbrosa populatus in ilice serpens,
<stat. theb. 5.601> illa redit querulaeque domus mirata quietem
<stat. theb. 5.602> iam stupet impendens advectosque horrida maesto
<stat. theb. 5.603> excutit ore cibos, cum solus in arbore paret
<stat. theb. 5.604> sanguis et errantes per capta cubilia plumae.
<stat. theb. 5.605> Ut laceros artus gremio miseranda recepit
<stat. theb. 5.606> intexitque comis, tandem laxata dolori
<stat. theb. 5.607> vox invenit iter, gemitusque in verba soluti:
<stat. theb. 5.608> o mihi desertae natorum dulcis imago,
<stat. theb. 5.609> Archemore, o rerum et patriae solamen ademptae
<stat. theb. 5.610> servitiique decus, qui te, mea gaudia, sontes
<stat. theb. 5.611> exstinxere dei, modo quem digressa reliqui
<stat. theb. 5.612> lascivum et prono vexantem gramina cursu?
<stat. theb. 5.613> heu ubi siderei vultus? ubi verba ligatis
<stat. theb. 5.614> imperfecta sonis risusque et murmura soli
<stat. theb. 5.615> intellecta mihi? quotiens tibi Lemnon et Argo
<stat. theb. 5.616> sueta loqui et longa somnum suadere querella!
<stat. theb. 5.617> sic equidem luctus solabar et ubera parvo
<stat. theb. 5.618> iam materna dabam, cui nunc venit inritus orbae
<stat. theb. 5.619> lactis et infelix in vulnera liquitur imber.
<stat. theb. 5.620> nosco deos: o dura mei praesagia somni
<stat. theb. 5.621> nocturnique metus, et numquam impune per umbras
<stat. theb. 5.622> attonitae mihi visa venus! quos arguo divos?
<stat. theb. 5.623> ipsa ego te â quid enim timeam moritura fateri? â
<stat. theb. 5.624> exposui fatis, quae mentem insania traxit?
<stat. theb. 5.625> tantane me tantae tenuere oblivia curae?
<stat. theb. 5.626> dum patrios casus famaeque exorsa retracto
<stat. theb. 5.627> ambitiosa meae â pietas haec magna fidesque
<stat. theb. 5.628> ! â cxsolvi tibi, Lemne, nefas; ubi letifer anguis,
<stat. theb. 5.629> ferte, duces, meriti si qua est mihi gratia duri,
<stat. theb. 5.630> si quis honos dictis, aut vos exstinguite ferro,
<stat. theb. 5.631> ne tristes dominos orbamque inimica revisam
<stat. theb. 5.632> Eurydicen, quamquam haud illi mea cura dolendo
<stat. theb. 5.633> cesserit, hocne ferens onus inlaetabile matris
<stat. theb. 5.634> transfundam gremio? quae me prius ima sub umbras
<stat. theb. 5.635> mergat humus?â simul haec terraque et sanguine voltum
<stat. theb. 5.636> sordida magnorum circa vestigia regum
<stat. theb. 5.637> vertitur, et tacite maerentibus imputat undas.
<stat. theb. 5.638> Et iam sacrifici subitus per tecta Lycurgi
<stat. theb. 5.639> nuntius implerat lacrimis ipsumque domumque,
<stat. theb. 5.640> ipsum adventantem Persei vertice sancto
<stat. theb. 5.641> montis, ubi averso dederat prosecta Tonanti,
<stat. theb. 5.642> et caput iratis rediens quassabat ab extis,
<stat. theb. 5.643> hic sese Argolicis immunem servat ab armis
<stat. theb. 5.644> haud animi vacuus, sed templa araeque tenebant,
<stat. theb. 5.645> necdum etiam responsa deum monitusque vetusti
<stat. theb. 5.646> exciderant voxque ex adytis accepta profundis:
<stat. theb. 5.647> prima, Lycurge, dabis Dircaeo funera bello.â
<stat. theb. 5.648> id cavet, et maestus vicini pulvere Martis
<stat. theb. 5.649> angitur ad lituos periturisque invidet armis.
<stat. theb. 5.650> Ecce â fides superum! â laceras comitata Thoantis
<stat. theb. 5.651> advehit exsequias, contra subit obvia mater,
<stat. theb. 5.652> femineos coetus plangentiaque agmina ducens,
<stat. theb. 5.653> at non magnanimo pietas ignava Lycurgo:
<stat. theb. 5.654> fortior ille malis, lacrimasque insana resorbet
<stat. theb. 5.655> ira patris, longo rapit arva morantia passu
<stat. theb. 5.656> vociferans: illa autem ubinam, cui parva cruoris
<stat. theb. 5.657> laetave damna mei? vivitne? impellite raptam,
<stat. theb. 5.658> ferte citi comites; faxo omnis fabula Lemni
<stat. theb. 5.659> et pater et tumidae generis mendacia sacri
<stat. theb. 5.660> exciderint.â ibat letumque inferre parabat
<stat. theb. 5.661> ense furens rapto; venienti Oeneius heros
<stat. theb. 5.662> impiger obiecta proturbat pectora parma,
<stat. theb. 5.663> ac simul infrendens: siste hunc, vesanc, furorem,
<stat. theb. 5.664> quisquis es!â et pariter Capaneus acerque reducto
<stat. theb. 5.665> adfuit Hippomedon rectoque Erymanthius ense,
<stat. theb. 5.666> ac iuvenem multo praestringunt lumine; at inde
<stat. theb. 5.667> agrestum pro rege manus, quos inter Adrastus
<stat. theb. 5.668> mitius et sociae veritus commercia vittae
<stat. theb. 5.669> Amphiaraus ait: ne, quaeso! absistite ferro,
<stat. theb. 5.670> unus avum sanguis, neve indulgete furori,
<stat. theb. 5.671> tuque prior.â sed non sedato pectore Tydeus
<stat. theb. 5.672> subicit: anne ducem servatricemque cohortis
<stat. theb. 5.673> Inachiac ingratis coram tot milibus ausus
<stat. theb. 5.674> mactare in tumulos â quanti pro funeris ultor! â
<stat. theb. 5.675> cui regnum genitorque Thoas et lucidus Euhan
<stat. theb. 5.676> stirpis avus? timidone parum, quod gentibus actis
<stat. theb. 5.677> undique in arma tuis inter rapida agmina pacem
<stat. theb. 5.678> solus habes? habeasque, et te victoria Graium
<stat. theb. 5.679> inveniat tumulis etiamnum haec fata gementem,â
<stat. theb. 5.680> Dixerat, et tandem cunctante modestior ira
<stat. theb. 5.681> ille refert: equidem non vos ad moenia Thebes
<stat. theb. 5.682> rebar, at hostiles huc advenisse catervas,
<stat. theb. 5.683> pergite in exscidium, socii si tanta voluptas
<stat. theb. 5.684> sanguinis, imbuite arma domi, atque haec inrita dudum
<stat. theb. 5.685> templa Iovis â quid enim haud licitum? â ferat impius ignis,
<stat. theb. 5.686> si vilem, tanti premerent cum pectora luctus,
<stat. theb. 5.687> in famulam ius esse ratus dominoque ducique,
<stat. theb. 5.688> sed videt haec, videt ille deum regnator, et ausis
<stat. theb. 5.689> sera quidem, manet ira tamen.â sic fatus, et arces
<stat. theb. 5.690> respicit, atque illic alio certamine belli
<stat. theb. 5.691> tecta fremunt; volucres equitum praeverterat alas
<stat. theb. 5.692> Fama recens, geminos alis amplexa tumultus:
<stat. theb. 5.693> illi ad fata rapi atque illi iam occumbere leto,
<stat. theb. 5.694> sic meritam Hypsipylen iterant, creduntque, nec irae
<stat. theb. 5.695> fit mora, iamque faces et tela penatibus instant,
<stat. theb. 5.696> vertere regna fremunt raptumque auferre Lycurgum
<stat. theb. 5.697> cum Iove cumque aris; resonant ululatibus aedes
<stat. theb. 5.698> femineis, versusque dolor dat terga timori,
<stat. theb. 5.699> Alipedum curru sed enim sublimis Adrastus
<stat. theb. 5.700> secum ante ora virum fremibunda Thoantida portans
<stat. theb. 5.701> it medius turmis, et parcite, parcite!â clamat,
<stat. theb. 5.702> nil actum saeve, meritus nec tale Lyeurgus
<stat. theb. 5.703> excidium, gratique inventrix fluminis ecce 2!â
<stat. theb. 5.704> sic ubi diversis maria evertere procellis
<stat. theb. 5.705> hinc Boreas Furiisque, illinc niger imbribus Auster,
<stat. theb. 5.706> pulsa dies regnantque hiemes, venit aequoris alti
<stat. theb. 5.707> rex sublimis equis, geminusque ad spumea Triton
<stat. theb. 5.708> frena natalis late pelago dat signa cadenti,
<stat. theb. 5.709> et iam plana Thetis, montesque et litora crescunt.
<stat. theb. 5.710> Quis superum tanto solatus funera voto
<stat. theb. 5.711> pensavit lacrimas inopinaque gaudia maestae
<stat. theb. 5.712> rettulit Hypsipylae? tu gentis conditor, Euhan,
<stat. theb. 5.713> qui geminos iuvenes Lemni de litore vectos
<stat. theb. 5.714> intuleras Nemeac mirandaque fata parabas.
<stat. theb. 5.715> causa viae genetrix, nec inhospita tecta Lycurgi
<stat. theb. 5.716> praebuerant aditus, et protinus ille tyranno
<stat. theb. 5.717> nuntius exstinctae miserando vulnere prolis.
<stat. theb. 5.718> ergo adsunt comites â pro fors et caeca futuri
<stat. theb. 5.719> mens hominum! â regique favent; sed Lemnos ad aures
<stat. theb. 5.720> ut primum dictusque Thoas, per tela manusque
<stat. theb. 5.721> inruerant, matremque avidis complexibus ambo
<stat. theb. 5.722> diripiunt flentes alternaque pectora mutant.
<stat. theb. 5.723> illa velut rupes immoto saxea visu
<stat. theb. 5.724> haeret et expertis non audet credere divis.
<stat. theb. 5.725> ut vero et vultus et signa Argoa relictis
<stat. theb. 5.726> ensibus atque umeris amborum intextus Iason,
<stat. theb. 5.727> cesserunt luctus, turbataque munere tanto
<stat. theb. 5.728> conruit, atque alio maduerunt lumina fletu.
<stat. theb. 5.729> addita signa polo, laetoque ululante tumultu
<stat. theb. 5.730> tergaque et aera dei motas crepuere per auras.
<stat. theb. 5.731> Tunc pius Oeclides, ut prima silentia volgi
<stat. theb. 5.732> mollior ira dedit placidasque accessus ad aures:
<stat. theb. 5.733> audite, o ductor Nemeae lectique potentes
<stat. theb. 5.734> Inachidae, quae certus agi manifestat Apollo.
<stat. theb. 5.735> iste quidem Argolicis haud olim indebitus armis
<stat. theb. 5.736> luctus adest, recto descendunt limite Parcae:
<stat. theb. 5.737> et sitis interitu fluviorum et letifer anguis,
<stat. theb. 5.738> et puer, heu nostri signatus nomine fati,
<stat. theb. 5.739> Archemorus, cuncta haec superum demissa suprema
<stat. theb. 5.740> mente fluunt, differte animos festinaque tela
<stat. theb. 5.741> ponite; mansuris donandus honoribus infans,
<stat. theb. 5.742> et meruit; det pulchra suis libamina virtus
<stat. theb. 5.743> manibus, atque utinam plures innectere pergas,
<stat. theb. 5.744> Phoebe, moras, semperque novis bellare vetemur
<stat. theb. 5.745> casibus, et semper Thebe funesta recedas!
<stat. theb. 5.746> at vos magnorum transgressi fata parentum
<stat. theb. 5.747> felices, longum quibus hinc per saecula nomen,
<stat. theb. 5.748> dum Lernaea palus et dum pater Inachus ibit,
<stat. theb. 5.749> dum Nemea tremulas campis iaculabitur umbras,
<stat. theb. 5.750> ne fletu violate sacrum, ne plangite divos:
<stat. theb. 5.751> nam deus iste, deus, Pyliae nec fata senectae
<stat. theb. 5.752> maluerit, Phrygiis aut degere longius annis.â
<stat. theb. 5.753> fmierat, caeloque cavam nox induit umbram.
