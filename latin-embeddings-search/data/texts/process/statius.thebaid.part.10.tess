<stat. theb. 10.1> Obruit Hesperia Phoebum nox umida porta,
<stat. theb. 10.2> imperiis properata Iovis; nec castra Pelasgum
<stat. theb. 10.3> aut Tyrias miseratus opes, sed triste, tot extra
<stat. theb. 10.4> agmina et immeritas ferro decrescere gentes,
<stat. theb. 10.5> panditur immenso deformis sanguine campus:
<stat. theb. 10.6> illic arma et equos, ibant quibus ante superbi,
<stat. theb. 10.7> funeraque orba rogis neglectaque membra relinquunt.
<stat. theb. 10.8> tunc inhonora cohors laceris insignibus aegras
<stat. theb. 10.9> secernunt acies, portaeque, ineuntibus arma
<stat. theb. 10.10> angustae populis, latae cepere reversos.
<stat. theb. 10.11> par utrimque dolor; sed dant solacia Thebis
<stat. theb. 10.12> quattuor errantes Danaum sine praeside turmae:
<stat. theb. 10.13> ceu mare per tumidum viduae moderantibus alni,
<stat. theb. 10.14> quas deus et casus tempestatesque gubernant.
<stat. theb. 10.15> inde animus Tyriis non iam sua castra, sed ultro
<stat. theb. 10.16> hostilem servare fugam, ne forte Mycenas
<stat. theb. 10.17> contenti rediisse petant: dat tessera signum
<stat. theb. 10.18> excubiis, positaeque vices; dux noctis opertae
<stat. theb. 10.19> sorte Meges ultroque Lycus, iamque ordine iusso
<stat. theb. 10.20> arma, dapes ignemque ferunt; rex firmat euntes:
<stat. theb. 10.21> victores Danaum â nec enim lux crastina longe,
<stat. theb. 10.22> nec quae pro timidis intercessere tenebrae
<stat. theb. 10.23> semper erunt â augete animos et digna secundis
<stat. theb. 10.24> pectora ferte deis. iacet omnis gloria Lernae
<stat. theb. 10.25> praecipuaeque manus: subiit ultricia Tydeus
<stat. theb. 10.26> Tartara, Mors subitam nigri stupet auguris umbram,
<stat. theb. 10.27> Ismenos raptis tumet Hippomedontis opimis,
<stat. theb. 10.28> Arcada belligeris pudet adnumerare tropaeis.
<stat. theb. 10.29> in manibus merces, nusquam capita ardua belli
<stat. theb. 10.30> monstrataeque ducum septena per agmina cristae;
<stat. theb. 10.31> scilicet Adrasti senium fraterque iuventa
<stat. theb. 10.32> peior et insanis Capaneus metuendus in armis.
<stat. theb. 10.33> ite age et obsessis vigilem circumdate flammam!
<stat. theb. 10.34> nulli ex hoste metus: praedam adservatis opesque
<stat. theb. 10.35> iam vestras.â sic ille truces hortatibus implet
<stat. theb. 10.36> Labdacidas, iuvat exhaustos iterare labores:
<stat. theb. 10.37> sicut erant â pulvis sudorque cruorque per artus
<stat. theb. 10.38> mixtus adhuc â vertere gradum; vix obvia passi
<stat. theb. 10.39> conloquia, amplexus etiam dextrasque suorum
<stat. theb. 10.40> excussere umeris, tum frontem aversaque terga
<stat. theb. 10.41> partiti laterumque sinus, vallum undique cingunt
<stat. theb. 10.42> ignibus infestis, rabidi sic agmine multo
<stat. theb. 10.43> sub noctem coiere lupi, quos omnibus agris
<stat. theb. 10.44> nil non ausa fames longo tenuavit hiatu:
<stat. theb. 10.45> iam stabula ipsa premunt, torquet spes inrita fauces,
<stat. theb. 10.46> balatusque tremens pinguesque ab ovilibus aurae 3;
<stat. theb. 10.47> quod superest, duris adfrangunt postibus ungues,
<stat. theb. 10.48> pectoraque et siccos minuunt in limine dentes.
<stat. theb. 10.49> At procul Argolici supplex in margine templi
<stat. theb. 10.50> coetus et ad patrias fusae Pelopeides aras
<stat. theb. 10.51> sceptrifcrae Iunonis opem reditumque suorum
<stat. theb. 10.52> exposcunt, pictasque fores et frigida voltu
<stat. theb. 10.53> saxa terunt parvosque docent procumbere natos,
<stat. theb. 10.54> condiderant iam vota diem; nox addita curas
<stat. theb. 10.55> iungit, et ingestis vigilant altaria flammis.
<stat. theb. 10.56> peplum etiam dono, cuius mirabile textum
<stat. theb. 10.57> nulla manu sterilis nec dissociata marito
<stat. theb. 10.58> versarat, calathis castae velamina divae
<stat. theb. 10.59> haud spernenda ferunt, variis ubi plurima floret
<stat. theb. 10.60> purpura picta modis mixtoque incenditur auro.
<stat. theb. 10.61> ipsa illic magni thalamo desponsa Tonantis,
<stat. theb. 10.62> expers conubii et timide positura sororem,
<stat. theb. 10.63> lumine demisso pueri Iovis oscula libat
<stat. theb. 10.64> simplex et nondum furtis offensa mariti,
<stat. theb. 10.65> hoc tunc Argolicae sanctum velamine matres
<stat. theb. 10.66> induerant ebur, et lacrimis questuque rogabant:
<stat. theb. 10.67> aspice sacrilegas Cadmeae paelicis arces,
<stat. theb. 10.68> siderei regina poli, tumulumque rebellem
<stat. theb. 10.69> disice et in Thebas aliud â potes â excute fulmen.â
<stat. theb. 10.70> quid faciat? scit Fata suis contraria Grais
<stat. theb. 10.71> aversumque Iovem, sed nec periisse precatus
<stat. theb. 10.72> tantaque dona velit; tempus tamen obvia magni
<stat. theb. 10.73> fors dedit auxilii, videt alto ex aethere elusa
<stat. theb. 10.74> moenia et insomni vallum statione teneri:
<stat. theb. 10.75> horruit irarum stimulis motaque verendum
<stat. theb. 10.76> turbavit diadema coma: non saevius arsit
<stat. theb. 10.77> Herculeae cum matris onus geminosque Tonantis
<stat. theb. 10.78> secubitus vacuis indignaretur in astris.
<stat. theb. 10.79> ergo intempesta somni dulcedine captos
<stat. theb. 10.80> destinat Aonios leto praebere, suamque
<stat. theb. 10.81> orbibus accingi solitis iubet Irin et omne
<stat. theb. 10.82> mandat opus. paret iussis dea clara polumque
<stat. theb. 10.83> linquit et in terras longo suspenditur arcu.
<stat. theb. 10.84> Stat super occiduae nebulosa cubilia noctis
<stat. theb. 10.85> Aethiopasque alios, nulli penetrabilis astro,
<stat. theb. 10.86> lucus iners, subterque cavis grave rupibus antrum
<stat. theb. 10.87> it vacuum in montem, qua desidis atria Somni
<stat. theb. 10.88> securumque larem segnis Natura locavit,
<stat. theb. 10.89> limen opaca Quies et pigra Oblivio servant
<stat. theb. 10.90> et numquam vigili torpens Ignavia voltu.
<stat. theb. 10.91> Otia vestibulo pressisque Silentia pinnis
<stat. theb. 10.92> muta sedent abiguntque truces a culmine ventos
<stat. theb. 10.93> et ramos errare vetant et murmura demunt
<stat. theb. 10.94> alitibus, non hic pelagi, licet omnia clament
<stat. theb. 10.95> litora, non ullus caeli fragor; ipse profundis
<stat. theb. 10.96> vallibus effugiens speluncae proximus amnis
<stat. theb. 10.97> saxa inter scopulosque tacet 1: nigrantia circum
<stat. theb. 10.98> armenta, omne solo recubat pecus, et nova marcent
<stat. theb. 10.99> germina, terrarumque inclinat spiritus herbas,
<stat. theb. 10.100> mille intus simulacra dei caelaverat ardens
<stat. theb. 10.101> Mulciber: hic haeret lateri redimita voluptas,
<stat. theb. 10.102> hic comes in requiem vergens Labor, est ubi Baccho,
<stat. theb. 10.103> est ubi Martigenae socium pulvinar Amori
<stat. theb. 10.104> obtinet, interius tecti in penetralibus altis
<stat. theb. 10.105> et cum Morte iacet, nullique ea tristis imago
<stat. theb. 10.106> cernitur, hae species, ipse autem umentia subter
<stat. theb. 10.107> antra soporifero stipatos flore tapetas
<stat. theb. 10.108> incubat; exhalant vestes et corpore pigro
<stat. theb. 10.109> strata calent, supraque torum niger efflat anhelo
<stat. theb. 10.110> ore vapor; manus haec fusos a tempore laevo
<stat. theb. 10.111> sustentat crinis, haec cornu oblita remisit,
<stat. theb. 10.112> adsunt innumero circum vaga Somnia vultu,
<stat. theb. 10.113> vera simul falsis permixtaque tristia blandis,
<stat. theb. 10.114> noctis opaca cohors, trabibusque aut postibus haerent,
<stat. theb. 10.115> aut tellure iacent, tenuis, qua circuit aulam,
<stat. theb. 10.116> invalidusque nitor, primosque hortantia somnos
<stat. theb. 10.117> languida succiduis exspirant lumina flammis.
<stat. theb. 10.118> Huc se caeruleo libravit ab aethere virgo
<stat. theb. 10.119> discolor: effulgent silvae, tenebrosaque Tempe
<stat. theb. 10.120> adrisere deae, et zonis lucentibus icta
<stat. theb. 10.121> evigilat domus; ipse autem nec lampade clara
<stat. theb. 10.122> nec sonitu nec voce deae perculsus eodem
<stat. theb. 10.123> more iacet, donec radios Thaumantias omnis
<stat. theb. 10.124> impulit inque oculos penitus descendit inertes.
<stat. theb. 10.125> tunc sic orsa loqui nimborum fulva creatrix:
<stat. theb. 10.126> Sidonios te Iuno duces, mitissime divum
<stat. theb. 10.127> Somne, iubet populumque trucis defigere Cadmi,
<stat. theb. 10.128> qui nunc eventu belli tumefactus Achaeum
<stat. theb. 10.129> pervigil adservat vallum et tua iura recusat,
<stat. theb. 10.130> da precibus tantis, rara est hoc posse facultas
<stat. theb. 10.131> placatumque Iovem dextra Iunone mereri.
<stat. theb. 10.132> dixit, et increpitans languentia pectora dextra,
<stat. theb. 10.133> ne pereant voces, iterumque iterumque monebat,
<stat. theb. 10.134> ille deae iussis vultu, quo nutat, eodem
<stat. theb. 10.135> adnuit; excedit gravior nigrantibus antris
<stat. theb. 10.136> Iris et obtusum multo iubar excitat imbri.
<stat. theb. 10.137> Ipse quoque et volucrem gressum et ventosa citavit
<stat. theb. 10.138> tempora, et obscuri sinuatam frigore caeli
<stat. theb. 10.139> implevit chlamydem, tacitoque per aethera cursu
<stat. theb. 10.140> fertur et Aoniis longe gravis imminet arvis.
<stat. theb. 10.141> illius aura solo volucres pecudesque ferasque
<stat. theb. 10.142> explicat, et penitus, quemcumque supervolat orbem,
<stat. theb. 10.143> languida de scopulis sidunt freta, pignus haerent
<stat. theb. 10.144> nubila, demittunt extrema cacumina silvae,
<stat. theb. 10.145> pluraque laxato ceciderunt sidera caelo.
<stat. theb. 10.146> primus adesse deum subita caligine sensit
<stat. theb. 10.147> campus, et innumerae voces fremitusque virorum
<stat. theb. 10.148> submisere sonum; cum vero umentibus alis
<stat. theb. 10.149> incubuit piceaque haud umquam densior umbra
<stat. theb. 10.150> castra subit, errare oculi resolutaque colla,
<stat. theb. 10.151> et medio adfatu verba imperfecta relinqui,
<stat. theb. 10.152> mox et fulgentes clipeos et saeva remittunt
<stat. theb. 10.153> pila manu, lassique cadunt in pectora voltus,
<stat. theb. 10.154> et iam cuncta silent: ipsi iam stare recusant
<stat. theb. 10.155> cornipedes, ipsos subitus cinis abstulit ignes.
<stat. theb. 10.156> At non et trepidis eadem sopor otia Grais
<stat. theb. 10.157> suadet, et adiunctis arcet sua nubila castris
<stat. theb. 10.158> noctivagi vis blanda dei: stant undique in armis
<stat. theb. 10.159> foedam indignantes noctem vigilesque superbos,
<stat. theb. 10.160> ecce repens superis animum lymphantibus horror
<stat. theb. 10.161> Thiodamanta subit formidandoque tumultu
<stat. theb. 10.162> pandere fata iubet, sive hanc Saturnia mentem,
<stat. theb. 10.163> sive novum comitem bonus instigabat Apollo,
<stat. theb. 10.164> prosilit in medios, visu audituque tremendus
<stat. theb. 10.165> impatiensque dei, fragili quem mente receptum
<stat. theb. 10.166> non capit: exundant stimuli, nudusque per ora
<stat. theb. 10.167> stat furor, et trepidas incerto sanguine tendit
<stat. theb. 10.168> exhauritque genas â acies huc errat et illuc â
<stat. theb. 10.169> sertaque mixta comis sparsa cervice flagellat,
<stat. theb. 10.170> sic Phryga terrificis genetrix Idaea cruentum
<stat. theb. 10.171> elicit ex adytis consumptaque bracchia ferro
<stat. theb. 10.172> scire vetat; quatit ille sacras in pectora pinus
<stat. theb. 10.173> sanguineosque rotat crines et vulnera cursu
<stat. theb. 10.174> exanimat: pavet omnis ager respersaque cultrix
<stat. theb. 10.175> arbor, et attoniti currum erexere leones.
<stat. theb. 10.176> ventum ad consilii penetrale domumque verendam
<stat. theb. 10.177> signorum, magnis ubi dudum cladibus aeger,
<stat. theb. 10.178> rerum extrema movens, frustra consultat Adrastus.
<stat. theb. 10.179> stant circum subiti proceres, ut quisque perempto
<stat. theb. 10.180> proximus, et magnis loca desolata tuentur
<stat. theb. 10.181> regibus haud laeti seque huc crevisse dolentes,
<stat. theb. 10.182> non secus amisso medium cum praeside puppis
<stat. theb. 10.183> fregit iter, subit ad vidui moderamina clavi
<stat. theb. 10.184> aut laterum custos, aut quem penes obvia ponto
<stat. theb. 10.185> prora fuit: stupet ipsa ratis tardeque sequuntur
<stat. theb. 10.186> arma, nec accedit domino tutela minori.
<stat. theb. 10.187> ergo alacer trepidos sic erigit augur Achivos:
<stat. theb. 10.188> magna deum mandata, duces, monitusque verendos
<stat. theb. 10.189> advehimus, non hae nostro de pectore voces:
<stat. theb. 10.190> ille canit, cui me famulari et sumere vittas
<stat. theb. 10.191> vestra fides, ipso non discordante, subegit.
<stat. theb. 10.192> nox fecunda operum pulchraeque accommoda fraudi
<stat. theb. 10.193> panditur augurio divom; vocat obvia virtus,
<stat. theb. 10.194> et poscit Fortuna manus, stupet obruta somno
<stat. theb. 10.195> Aonidum legio: tempus nunc funera regum
<stat. theb. 10.196> ulcisci miserumque diem; rapite arma morasque
<stat. theb. 10.197> frangite portarum: sociis hoc subdere flammas,
<stat. theb. 10.198> hoc tumulare suos. equidem haec et Marte diurno
<stat. theb. 10.199> dum res infractae pulsique in terga redimus â
<stat. theb. 10.200> per tripodas iuro et rapti nova fata magistri â
<stat. theb. 10.201> vidi, et me volucres circum plausere secundae.
<stat. theb. 10.202> sed nunc certa fides, modo me sub nocte silenti
<stat. theb. 10.203> ipse, ipse adsurgens iterum tellure soluta,
<stat. theb. 10.204> qualis erat â solos infecerat umbra iugales â ,
<stat. theb. 10.205> Amphiaraus adit: non vanae monstra quietis,
<stat. theb. 10.206> nec somno comperta loquor, 'tune' inquit, 'inertes Inachidas â
<stat. theb. 10.207> redde haec Parnassia serta meosque
<stat. theb. 10.208> redde deos â tantam patiere amittere noctem,
<stat. theb. 10.209> degener? haec egomet caeli secreta vagosque
<stat. theb. 10.210> edocui lapsus? vade heia, ulciscere ferro
<stat. theb. 10.211> nos saltem! ' dixit, meque haec ad limina visus
<stat. theb. 10.212> cuspide sublata totoque impellere curru.
<stat. theb. 10.213> quare agite, utendum superis; non comminus hostes
<stat. theb. 10.214> sternendi: bellum iacet, et saevire potestas,
<stat. theb. 10.215> ecqui aderunt, quos ingenti se adtollere fama
<stat. theb. 10.216> non pigeat, dum fata sinunt? iterum ecce benignae
<stat. theb. 10.217> noctis aves; sequor, et comitum licet agmina cessent,
<stat. theb. 10.218> solus eo! atque adeo venit ille et quassat habenas.â
<stat. theb. 10.219> Talia vociferans noctem exturbabat, euntque
<stat. theb. 10.220> non secus accensi proceres, quam si omnibus idem
<stat. theb. 10.221> corde deus: flagrant comitari et iungere casus,
<stat. theb. 10.222> ter denos numero, turmarum robora, iussus
<stat. theb. 10.223> ipse legit; circa fremit indignata iuventus
<stat. theb. 10.224> cetera, cur maneant castris ignavaque servent
<stat. theb. 10.225> otia: pars sublime genus, pars facta suorum,
<stat. theb. 10.226> pars sua, sortem alii clamant, sortem undique poscunt,
<stat. theb. 10.227> gaudet in adversis animoque adsurgit Adrastus.
<stat. theb. 10.228> vertice sic Pholoes volucrum nutritor equorum,
<stat. theb. 10.229> cum fetura gregem pecoroso vere novavit,
<stat. theb. 10.230> laetatur cernens hos montis in ardua niti,
<stat. theb. 10.231> hos innare vadis, certare parentibus illos;
<stat. theb. 10.232> tunc vacuo sub corde movet, qui molle domandi
<stat. theb. 10.233> ferre iugum, qui terga boni, quis in arma tubasque
<stat. theb. 10.234> natus, ad Eleas melior quis surgere palmas:
<stat. theb. 10.235> talis erat turmae ductor longaevus Achivae.
<stat. theb. 10.236> nec deest inceptis 2: unde haec tam sera repente
<stat. theb. 10.237> numina? qui fractos superi rediistis ad Argos?
<stat. theb. 10.238> estne hic infelix virtus? gentique superstes
<stat. theb. 10.239> sanguis, et in miseris animorum semina durant?
<stat. theb. 10.240> laudo equidem, egregii iuvenes, pulchraque meorum
<stat. theb. 10.241> seditione fruor; sed fraudem et operta paramus
<stat. theb. 10.242> proelia, celandi motus: numquam apta latenti
<stat. theb. 10.243> turba dolo. servate animos, venit ultor in hostes
<stat. theb. 10.244> ecce dies; tunc arma palam, tunc ibimus omnes.â
<stat. theb. 10.245> his tandem virtus iuvenum frenata quievit:
<stat. theb. 10.246> non aliter moto quam si pater Aeolus antro
<stat. theb. 10.247> portam iterum saxo premat imperiosus et omne
<stat. theb. 10.248> claudat iter, iamiam sperantibus aequora ventis.
<stat. theb. 10.249> Insuper Herculeum sibi iungit Agyllea vates
<stat. theb. 10.250> Actoraque: hic aptus suadere, hic robore iactat
<stat. theb. 10.251> non cessisse patri; comites tribus ordine deni,
<stat. theb. 10.252> horrendum Aoniis et contra stantibus agmen,
<stat. theb. 10.253> ipse novi gradiens furta ad Mavortia belli
<stat. theb. 10.254> ponit adoratas, Phoebea insignia, frondes,
<stat. theb. 10.255> longaevique ducis gremio commendat honorem
<stat. theb. 10.256> frontis, et oblatam Polynicis munere grato
<stat. theb. 10.257> loricam galeamque subit, ferus Actora magno
<stat. theb. 10.258> ense gravat Capaneus, ipse haud dignatus in hostem
<stat. theb. 10.259> ire dolo superosque sequi, permutat Agylleus
<stat. theb. 10.260> arma trucis Nomii: quid enim fallentibus umbris
<stat. theb. 10.261> arcus et Herculeae iuvissent bella sagittae?
<stat. theb. 10.262> Inde per abruptas castrorum ex aggere pinnas,
<stat. theb. 10.263> ne gravis exclamet portae mugitus aenae,
<stat. theb. 10.264> praecipitant saltu; nec longum, et protinus ingens
<stat. theb. 10.265> praeda solo ceu iam exanimes multoque peracti
<stat. theb. 10.266> ense iacent.â ite, o socii, quacumque voluptas
<stat. theb. 10.267> caedis inexhaustae, superisque faventibus, oro,
<stat. theb. 10.268> sufficite!â hortatur clara iam voce sacerdos,
<stat. theb. 10.269> cernitis expositas turpi marcore cohortes?
<stat. theb. 10.270> pro pudor! Argolicas hine ausi obsidere portas,
<stat. theb. 10.271> hi servare viros?â sic fatus, et exuit ensem
<stat. theb. 10.272> fulmineum rapidaque manu morientia transit
<stat. theb. 10.273> agmina, quis numeret caedes, aut nomine turbam
<stat. theb. 10.274> exanimem signare queat? subit ordine nullo
<stat. theb. 10.275> tergaque pectoraque et galeis inclusa relinquit
<stat. theb. 10.276> murmura permiscetque vagos in sanguine manes:
<stat. theb. 10.277> hunc temere explicitum stratis, hunc sero remissis
<stat. theb. 10.278> gressibus inlapsum clipeo et male tela tenentem,
<stat. theb. 10.279> coetibus hos mediis vina inter et arma iacentes,
<stat. theb. 10.280> adclines clipeis alios, ut quemque ligatum
<stat. theb. 10.281> infelix tellure sopor supremaque nubes
<stat. theb. 10.282> obruerat. nec numen abest, armataque Iuno
<stat. theb. 10.283> lunarem quatiens exserta lampada dextra
<stat. theb. 10.284> pandit iter firmatque animos et corpora monstrat,
<stat. theb. 10.285> sentit adesse deam, tacitus sed gaudia celat
<stat. theb. 10.286> Thiodamas; iam tarda manus, iam debile ferrum
<stat. theb. 10.287> et caligantes nimiis successibus irae.
<stat. theb. 10.288> Caspia non aliter magnorum in strage iuvencum
<stat. theb. 10.289> tigris, ubi immenso rabies placata cruore
<stat. theb. 10.290> lassavitque genas et crasso sordida tabo
<stat. theb. 10.291> confudit maculas, spectat sua facta doletque
<stat. theb. 10.292> defecisse famem: victus sic augur inerrat
<stat. theb. 10.293> caedibus Aoniis; optet nunc bracchia centum
<stat. theb. 10.294> centenasque in bella manus; iam taedet inanes
<stat. theb. 10.295> exhaurire minas, hostemque adsurgere mallet.
<stat. theb. 10.296> Parte alia segnes magno satus Hercule vastat
<stat. theb. 10.297> Sidonios Actorque alia, sua quemque cruento
<stat. theb. 10.298> limite turba subit: stagnant nigrantia tabo
<stat. theb. 10.299> gramina, sanguineis nutant tentoria rivis;
<stat. theb. 10.300> fumat humus, somnique et mortis anhelitus una
<stat. theb. 10.301> volvitur; haud quisquam visus aut ora iacentum
<stat. theb. 10.302> erexit: tali miseris deus aliger umbra
<stat. theb. 10.303> incubat et tantum morientia lumina solvit.
<stat. theb. 10.304> traxerat insomnis cithara ludoque suprema
<stat. theb. 10.305> sidera iam nullos visurus Ialmenus ortus,
<stat. theb. 10.306> Sidonium paeana canens; huic languida cervix
<stat. theb. 10.307> in laevum cogente deo mediaque iacebant
<stat. theb. 10.308> colla replicta lyra: ferrum per pectus Agylleus
<stat. theb. 10.309> exigit aptatamque cava testudine dextram
<stat. theb. 10.310> percutit et digitos inter sua fila trementes.
<stat. theb. 10.311> proturbat mensas dirus liquor: undique manant
<stat. theb. 10.312> sanguine permixti latices et Bacchus in altos
<stat. theb. 10.313> crateras paterasque redit, ferus occupat Actor
<stat. theb. 10.314> implicitum fratri Thamyrin, Tagus haurit Echetli
<stat. theb. 10.315> terga coronati, Danaus caput amputat Hebri:
<stat. theb. 10.316> nescius heu rapitur fatis, hilarisque sub umbras
<stat. theb. 10.317> vita fugit mortisque ferae lucrata dolores.
<stat. theb. 10.318> stratus humo gelida subter iuga fida rotasque
<stat. theb. 10.319> Calpetus Aonios gramen gentile metentes
<stat. theb. 10.320> proflatu terrebat equos: madida ora redundant
<stat. theb. 10.321> accensusque mero sopor aestuat; ecce iacentis
<stat. theb. 10.322> Inachius vates iugulum fodit, expulit ingens
<stat. theb. 10.323> vina cruor fractumque perit in sanguine murmur.
<stat. theb. 10.324> fors illi praesaga quies, nigrasque gravatus
<stat. theb. 10.325> per somnum Thebas et Thiodamanta videbat.
<stat. theb. 10.326> Quarta soporiferae superabant tempora nocti,
<stat. theb. 10.327> cum vacuae nubes et honor non omnibus astris,
<stat. theb. 10.328> adflatusque fugit curru maiore Bootes,
<stat. theb. 10.329> iamque ipsum defecit opus, cum providus Actor
<stat. theb. 10.330> Thiodamanta vocat: satis haec inopina Pelasgis
<stat. theb. 10.331> gaudia: vix ullos tanto reor agmine saevam
<stat. theb. 10.332> effugisse necem, ni quos deformis in alto
<stat. theb. 10.333> sanguine degeneres occultat vita; secundis
<stat. theb. 10.334> pone modum: sunt et diris sua numina Thebis.
<stat. theb. 10.335> forsitan et nobis modo quae favere, recedunt.â
<stat. theb. 10.336> paruit, et madidas tollens ad sidera palmas:
<stat. theb. 10.337> Phoebe, tibi exuvias monstratae praemia noctis
<stat. theb. 10.338> nondum ablutus aquis â tibi enim haec ego sacra litavi â
<stat. theb. 10.339> trado ferus miles tripodum fidusque sacerdos,
<stat. theb. 10.340> si non dedecui tua iussa tulique prementem,
<stat. theb. 10.341> saepe veni, saepe hanc dignare inrumpere mentem,
<stat. theb. 10.342> nunc tibi crudus honos, trunca arma cruorque virorum:
<stat. theb. 10.343> at patrias si quando domos optataque, Paean,
<stat. theb. 10.344> templa, Lycie, dabis, tot ditia dona sacratis
<stat. theb. 10.345> postibus et totidem voti memor exige tauros.â
<stat. theb. 10.346> dixerat, et laetis socios revocabat ab armis.
<stat. theb. 10.347> venerat hos inter fato Calydonius Hopleus
<stat. theb. 10.348> Maenaliusque Dymas, dilecti regibus ambo,
<stat. theb. 10.349> regum ambo comites, quorum post funera maesti
<stat. theb. 10.350> vitam indignantur. prior Arcada concitat Hopleus:
<stat. theb. 10.351> nullane post manes regis tibi cura perempti,
<stat. theb. 10.352> clare Dyma, teneant quem iam fortasse volucres
<stat. theb. 10.353> Thebanique canes? patriae quid deinde feretis,
<stat. theb. 10.354> Arcades? en reduces contra venit aspera mater:
<stat. theb. 10.355> funus ubi? at nostro semper sub pectore Tydeus
<stat. theb. 10.356> saevit inops tumuli, quamvis patientior artus
<stat. theb. 10.357> ille nec abruptis adeo lacrimabilis annis,
<stat. theb. 10.358> ire tamen saevumque libet nullo ordine passim
<stat. theb. 10.359> scrutari campum, mediasve inrumpere Thebas,â
<stat. theb. 10.360> excipit orsa Dymas; per ego haec vaga sidera iuro,
<stat. theb. 10.361> per ducis errantes instar mihi numinis umbras,
<stat. theb. 10.362> idem animus misero; comitem circumspicit olim
<stat. theb. 10.363> mens humilis luctu, sed nunc prior iboâ â viamque
<stat. theb. 10.364> incohat et maesto conversus ad aethera voltu
<stat. theb. 10.365> sic ait: arcanae moderatrix Cynthia noctis,
<stat. theb. 10.366> si te tergeminis perhibent variare figuris
<stat. theb. 10.367> numen et in silvas alio descendere voltu,
<stat. theb. 10.368> ille comes nuper nemorumque insignis alumnus,
<stat. theb. 10.369> ille tuus, Diana, puer â nunc respice saltem
<stat. theb. 10.370> â quaeritur,â incendit pronis dea cornibus almum
<stat. theb. 10.371> sidus et admoto monstravit funera curru.
<stat. theb. 10.372> apparent campi Thebaeque altusque Cithaeron:
<stat. theb. 10.373> sic ubi nocturnum tonitru malus aethera frangit
<stat. theb. 10.374> Iuppiter, absiliunt nubes et fulgure claro
<stat. theb. 10.375> astra patent, subitusque oculis ostenditur orbis.
<stat. theb. 10.376> accepit radios et eadem percitus Hopleus
<stat. theb. 10.377> Tydea luce videt; longe dant signa per umbras
<stat. theb. 10.378> mutua laetantes, et amicum pondus uterque,
<stat. theb. 10.379> ceu reduces vitae saevaque a morte remissos,
<stat. theb. 10.380> subiecta cervice levant; nec verba, nec ausi
<stat. theb. 10.381> flere diu: prope saeva dies iudexque minatur
<stat. theb. 10.382> ortus, eunt taciti per maesta silentia magnis
<stat. theb. 10.383> passibus exhaustasque dolent pallere tenebras.
<stat. theb. 10.384> Invida fata piis et fors ingentibus ausis
<stat. theb. 10.385> rara comes, iam castra vident animisque propinquant,
<stat. theb. 10.386> et decrescit onus, subiti cum pulveris umbra
<stat. theb. 10.387> et sonus a tergo, monitu ducis acer agebat
<stat. theb. 10.388> Amphion equites, noctem vigilataque castra
<stat. theb. 10.389> explorare datus, primusque per avia campi
<stat. theb. 10.390> usque procul â necdum totas lux solverat umbras â
<stat. theb. 10.391> nescio quid visu dubium incensumque moveri
<stat. theb. 10.392> corporaque ire videt; subitus mox fraude reperta
<stat. theb. 10.393> exclamat: cohibete gradum quicumque!â sed hostes
<stat. theb. 10.394> esse patet: miseri pergunt anteire timentque
<stat. theb. 10.395> non sibi; tunc mortem trepidis minitatur et hastam
<stat. theb. 10.396> expulit, ac vanos alte levat eminus ictus,
<stat. theb. 10.397> adfectans errare manum, stetit illa Dymantis
<stat. theb. 10.398> ante oculos, qui forte prior gressumque repressit.
<stat. theb. 10.399> at non magnanimus curavit perdere iactus
<stat. theb. 10.400> Aepytus, et fixo transverberat Hoplea tergo
<stat. theb. 10.401> pendentisque etiam perstrinxit Tydeos armos,
<stat. theb. 10.402> labitur egregii nondum ducis immemor Hopleus,
<stat. theb. 10.403> exspiratque tenens â felix, si corpus ademptum
<stat. theb. 10.404> neseiat â et saevas talis descendit ad umbras.
<stat. theb. 10.405> viderat hoc retro conversus et agmina sentit
<stat. theb. 10.406> iuncta Dymas, dubius precibusne subiret an armis
<stat. theb. 10.407> instantes; arma ira dabat, fortuna precari,
<stat. theb. 10.408> non audere iubet: neutri fiducia coepto,
<stat. theb. 10.409> distulit ira preces; ponit miserabile corpus
<stat. theb. 10.410> ante pedes, tergoque graves, quas forte ferebat,
<stat. theb. 10.411> tigridis exuvias, in laevam torquet et obstat
<stat. theb. 10.412> exsertum obiectans mucronem, inque omnia tela
<stat. theb. 10.413> versus et ad caedem iuxta mortemque paratus:
<stat. theb. 10.414> ut lea, quam saevo fetam pressere cubili
<stat. theb. 10.415> venantes Numidae, natos erecta superstat
<stat. theb. 10.416> mente sed incerta, torvum ac miserabile frendens;
<stat. theb. 10.417> illa quidem turbare globos et frangere morsu
<stat. theb. 10.418> tela queat, sed prolis amor crudelia vincit
<stat. theb. 10.419> pectora, et a media catulos circumspicit ira.
<stat. theb. 10.420> et iam laeva viro, quamvis saevire vetaret
<stat. theb. 10.421> Amphion, erepta manus, puerique trahuntur
<stat. theb. 10.422> ora supina comis, serus tunc denique supplex
<stat. theb. 10.423> demisso mucrone rogat: moderatius, oro,
<stat. theb. 10.424> ducite, fulminei per vos cunabula Bacchi
<stat. theb. 10.425> Inoamque fugam vestrique Palaemonis annos!
<stat. theb. 10.426> si cui forte domi natorum gaudia, si quis
<stat. theb. 10.427> hic pater, angusti puero date pulveris haustus
<stat. theb. 10.428> exiguamque facem! rogat, en rogat ipse tacentis
<stat. theb. 10.429> voltus: ego infandas potior satiare volucres,
<stat. theb. 10.430> me praebete feris, ego bella audere coegi.â
<stat. theb. 10.431> immoâ ait Amphion, regem si tanta cupido
<stat. theb. 10.432> condere, quae timidis belli mens, ede, Pelasgis,
<stat. theb. 10.433> quid fracti exsanguesque parent; cuncta ocius effer,
<stat. theb. 10.434> et vita tumuloque ducis donatus abito.â
<stat. theb. 10.435> horruit et toto praecordia protinus Arcas
<stat. theb. 10.436> implevit capulo. summumne hoc cladibusâ inquit,
<stat. theb. 10.437> deerat, ut adflictos turparem ego proditor Argos?
<stat. theb. 10.438> nil emimus tanti, nec sic velit ipse cremari.â
<stat. theb. 10.439> sic ait. et magno proscissum volnere pectus
<stat. theb. 10.440> iniecit puero, supremaque murmura volvens:
<stat. theb. 10.441> hoc tamen interea mecum potiare sepulcro.â
<stat. theb. 10.442> tales optatis regum in complexibus ambo,
<stat. theb. 10.443> par insigne animis, Aetolus et inclytus Arcas,
<stat. theb. 10.444> egregias efflant animas letoque fruuntur.
<stat. theb. 10.445> vos quoque sacrati, quamvis mea carmina surgant
<stat. theb. 10.446> inferiore lyra, memores superabitis annos.
<stat. theb. 10.447> forsitan et comites non aspernabitur umbras
<stat. theb. 10.448> Euryalus Phrygiique admittet gloria Nisi.
<stat. theb. 10.449> At ferus Amphion, regi qui facta reportent
<stat. theb. 10.450> edoceantque dolum captivaque corpora reddant,
<stat. theb. 10.451> mittit ovans; clusis ipse insultare Pelasgis
<stat. theb. 10.452> tendit et abscisos sociorum ostendere voltus,
<stat. theb. 10.453> interea reducem murorum e culmine Grai
<stat. theb. 10.454> Thiodamanta vident nec iam erumpentia celant
<stat. theb. 10.455> gaudia, ut exsertos enses et caede recenti
<stat. theb. 10.456> arma rubere notant, novus adsilit aethera magnum
<stat. theb. 10.457> clamor, et e summo pendent cupida agmina vallo
<stat. theb. 10.458> noscere quisque suos. volucrum sic turba recentum,
<stat. theb. 10.459> cum reducem longo prospexit in aere matrem,
<stat. theb. 10.460> ire cupit contra summique e margine nidi
<stat. theb. 10.461> exstat hians, iamiamque cadat, ni pectore toto
<stat. theb. 10.462> obstet aperta parens et amantibus increpet alis.
<stat. theb. 10.463> dumque opus arcanum et taciti compendia Martis
<stat. theb. 10.464> enumerant laetisque suos complexibus implent
<stat. theb. 10.465> Hopleaque exquirunt tardumque Dymanta queruntur:
<stat. theb. 10.466> ecce et Dircaeae iuxta dux concitus alae
<stat. theb. 10.467> venerat Amphion; non longum caede recenti
<stat. theb. 10.468> laetatus videt innumeris fervere catervis
<stat. theb. 10.469> tellurem atque una gentem exspirare ruina,
<stat. theb. 10.470> qui tremor elicita caeli de lampade tactis,
<stat. theb. 10.471> hic fixit iuvenem, pariterque horrore sub uno
<stat. theb. 10.472> vox, acies sanguisque perit, gemitusque parantem
<stat. theb. 10.473> ipse ultro convertit equus; fugit ala retorto
<stat. theb. 10.474> pulvere, nondum illi Thebarum claustra subibant,
<stat. theb. 10.475> et iam Argiva cohors nocturno freta triumpho
<stat. theb. 10.476> prosilit in campos; per et arma et membra iacentum
<stat. theb. 10.477> taetraque congerie sola semianimumque cruorem
<stat. theb. 10.478> cornipedes ipsique ruunt: gravis exterit artus
<stat. theb. 10.479> ungula, sanguineus lavat imber et impedit axes.
<stat. theb. 10.480> dulce viris hac ire via, ceu tecta superbi
<stat. theb. 10.481> Sidonia atque ipsas calcent in sanguine Thebas.
<stat. theb. 10.482> hortatur Capaneus: satis occultata, Pelasgi,
<stat. theb. 10.483> delituit virtus: nunc, nunc mihi vincere pulchrum
<stat. theb. 10.484> teste die; mecum clamore et pulvere aperto
<stat. theb. 10.485> ite palam, iuvenes: sunt et mihi provida dextrae
<stat. theb. 10.486> omina et horrendi stricto mucrone furores.â
<stat. theb. 10.487> sic ait; ardentes alacer succendit Adrastus
<stat. theb. 10.488> Argolicusque gener, sequitur iam tristior augur,
<stat. theb. 10.489> iamque premunt muros â et adhuc nova funera narrat
<stat. theb. 10.490> Amphion â miseramque intrarant protinus urbem,
<stat. theb. 10.491> ni Megareus specula citus exclamasset ab alta:
<stat. theb. 10.492> claude, vigil,subeunt hostes,claude undique portas!â
<stat. theb. 10.493> Est ubi dat vires nimius timor: ocius omnis
<stat. theb. 10.494> porta coit; solas dum tardius artat Echion
<stat. theb. 10.495> Ogygias, audax animis Spartana iuventus
<stat. theb. 10.496> inrupit, caesique ruunt in limine primo
<stat. theb. 10.497> incola Taygeti Panopeus rigidique natator
<stat. theb. 10.498> Oebalus Eurotae; tuque, o spectate palaestris
<stat. theb. 10.499> omnibus et nuper Nemeaeo in pulvere felix,
<stat. theb. 10.500> Alcidama, primis quem caestibus ipse ligarat
<stat. theb. 10.501> Tyndarides, nitidi moriens convexa magistri
<stat. theb. 10.502> respicis: averso pariter deus occidit astro,
<stat. theb. 10.503> te nemus Oebalium, te lubrica ripa Lacaenae
<stat. theb. 10.504> virginis et falso gurges cantatus olori
<stat. theb. 10.505> flebit, Amyclaeis Triviae lugebere Nymphis,
<stat. theb. 10.506> et quae te leges praeceptaque fortia belli
<stat. theb. 10.507> erudiit genetrix, nimium didicisse queretur.
<stat. theb. 10.508> talis Echionio Mavors in limine saevit.
<stat. theb. 10.509> Tandem umeris obnixus Acron et pectore toto
<stat. theb. 10.510> pronus Ialmenides aeratae robora portae
<stat. theb. 10.511> torserunt: quanta pariter cervice gementes
<stat. theb. 10.512> profringunt inarata diu Pangaea iuvenci.
<stat. theb. 10.513> par operis iactura lucro, quippe hoste retento
<stat. theb. 10.514> exclusere suos; cadit intra moenia Graius
<stat. theb. 10.515> Ormenus, et pronas tendentis Amyntoris ulnas
<stat. theb. 10.516> fundentisque preces penitus cervice remissa
<stat. theb. 10.517> verba solo voltusque cadunt, colloque decorus
<stat. theb. 10.518> torques in hostiles cecidit per vulnus harenas.
<stat. theb. 10.519> solvitur interea vallum, primaeque recusant
<stat. theb. 10.520> stare morae; iam se peditum iunxere catervae
<stat. theb. 10.521> moenibus: at patulas saltu transmittere fossas
<stat. theb. 10.522> horror equis, haerent trepidi atque immane paventes
<stat. theb. 10.523> abruptum mirantur agi 2; nunc impetus ire
<stat. theb. 10.524> margine ab extremo, nunc sponte in frena recedunt.
<stat. theb. 10.525> hi praefixa solo vellunt munimina, at illi
<stat. theb. 10.526> portarum obiectus minuunt et ferrea sudant
<stat. theb. 10.527> claustra remoliri, trabibusque atque aere sonoro
<stat. theb. 10.528> pellunt saxa loco; pars ad fastigia missas
<stat. theb. 10.529> exsultant haesisse faces, pars ima lacessunt
<stat. theb. 10.530> scrutanturque cavas caeca testudine turres.
<stat. theb. 10.531> At Tyrii, quae sola salus, caput omne coronant
<stat. theb. 10.532> murorum, nigrasque sudes et lucida ferro
<stat. theb. 10.533> spicula et arsuras caeli per inania glandes
<stat. theb. 10.534> saxaque in adversos ipsis avolsa rotabant
<stat. theb. 10.535> moenibus: exundant saevo fastigia nimbo,
<stat. theb. 10.536> armataeque vomunt stridentia tela fenestrae,
<stat. theb. 10.537> qualiter aut Malean aut alta Ceraunia supra
<stat. theb. 10.538> cessantes in nube sedent nigrisque locantur
<stat. theb. 10.539> collibus et subitae saliunt in vela procellae:
<stat. theb. 10.540> talis Agenoreis Argivom exercitus armis
<stat. theb. 10.541> obruitur; non ora virum, non pectora flectit
<stat. theb. 10.542> imber atrox, rectosque tenent in moenia voltus
<stat. theb. 10.543> immemores leti et tantum sua tela videntes.
<stat. theb. 10.544> Anthea falcato lustrantem moenia curru
<stat. theb. 10.545> desuper Ogygiae pepulit gravis impetus hastae;
<stat. theb. 10.546> lora excussa manu, retroque in terga volutus
<stat. theb. 10.547> semianimos artus ocreis retinentibus haeret;
<stat. theb. 10.548> mirandum visu belli scelus: arma trahuntur,
<stat. theb. 10.549> fumantesque rotae tellurem et tertius hastae
<stat. theb. 10.550> sulcus arat; longo sequitur vaga pulvere cervix,
<stat. theb. 10.551> et resupinarum patet orbita lata comarum.
<stat. theb. 10.552> At tuba luctificis pulsat clangoribus urbem
<stat. theb. 10.553> obsaeptasque fores sonitu perfringit amaro,
<stat. theb. 10.554> divisere aditus, omnique in limine saevus
<stat. theb. 10.555> signifer, ante omnes sua damna et gaudia portans,
<stat. theb. 10.556> dira intus facies, vix Mavors ipse videndo
<stat. theb. 10.557> gaudeat; insanis lymphatam horroribus urbem
<stat. theb. 10.558> scindunt dissensu vario Luctusque Furorque
<stat. theb. 10.559> et Pavor et caecis Fuga circumfusa tenebris,
<stat. theb. 10.560> bellum intrasse putes: fervent discursibus arces,
<stat. theb. 10.561> miscentur clamore viae, ferrum undique et ignes
<stat. theb. 10.562> mente vident, saevas mente accepere catenas,
<stat. theb. 10.563> consumpsit ventura timor: iam tecta replerunt
<stat. theb. 10.564> templaque et ingratae vallantur planctibus arae.
<stat. theb. 10.565> una omnes eademque subit formido per annos:
<stat. theb. 10.566> poscunt fata senes, ardet palletque iuventus,
<stat. theb. 10.567> atria femineis trepidant ululata querellis,
<stat. theb. 10.568> flent pueri et flendi nequeunt cognoscere causas
<stat. theb. 10.569> attoniti et tantum matrum lamenta trementes,
<stat. theb. 10.570> illas cogit amor, nec habent extrema pudorem:
<stat. theb. 10.571> ipsae tela viris, ipsae iram animosque ministrant,
<stat. theb. 10.572> hortanturque unaque ruunt, nec avita gementes
<stat. theb. 10.573> limina nec parvos cessant ostendere natos:
<stat. theb. 10.574> sic ubi pumiceo pastor rapturus ab antro
<stat. theb. 10.575> armatas erexit apes, fremit aspera nubes,
<stat. theb. 10.576> inque vicem sese stridore hortantur et omnes
<stat. theb. 10.577> hostis in ora volant, mox deficientibus alis
<stat. theb. 10.578> amplexae flavamque domum captivaque plangunt
<stat. theb. 10.579> mella laboratasque premunt ad pectora ceras.
<stat. theb. 10.580> Nee non ancipitis pugnat sententia volgi
<stat. theb. 10.581> discordesque serit motus: hi reddere fratrem 1 â
<stat. theb. 10.582> nec mussant, sed voce palam claroque tumultu â ,
<stat. theb. 10.583> reddere regna iubent; periit reverentia regis
<stat. theb. 10.584> sollicitis: veniat pactumque hic computet annum,
<stat. theb. 10.585> Cadmeosque lares exsul patriasque salutet
<stat. theb. 10.586> infelix tenebras; cur autem ego sanguine fraudes
<stat. theb. 10.587> et periura luam regalis crimina noxae?â
<stat. theb. 10.588> inde alii: sera ista fides, iam vincere mavult.â
<stat. theb. 10.589> Tiresian alii lacrimis et supplice coetu
<stat. theb. 10.590> orant, quodque unum rebus solamen in artis,
<stat. theb. 10.591> nosse futura rogant, tenet ille inclusa premitque
<stat. theb. 10.592> fata deum: quiane ante duci bene credita nostro
<stat. theb. 10.593> consilia et monitus, cum perfida bella vetarem?
<stat. theb. 10.594> te tamen, infelix,â inquit, perituraque Thebe,
<stat. theb. 10.595> si taceam, nequeo miser exaudire cadentem
<stat. theb. 10.596> Argolicumque oculis haurire vacantibus ignem,
<stat. theb. 10.597> vincamur, Pietas; pone heia altaria, virgo,
<stat. theb. 10.598> quaeramus superos.â facit illa, acieque sagaci
<stat. theb. 10.599> sanguineos flammarum apices geminumque per aras
<stat. theb. 10.600> ignem et clara tamen mediae fastigia lucis
<stat. theb. 10.601> orta docet; tunc in speciem serpentis inanem
<stat. theb. 10.602> ancipiti gyro volvi frangique ruborem
<stat. theb. 10.603> demonstrat dubio, patriasque inluminat umbras,
<stat. theb. 10.604> ille coronatos iamdudum amplectitur ignes,
<stat. theb. 10.605> fatidicum sorbens vultu flagrante vaporem.
<stat. theb. 10.606> stant tristes horrore comae, vittasque prementes
<stat. theb. 10.607> caesaries insana levat: diducta putares
<stat. theb. 10.608> lumina consumptumque genis rediisse nitorem.
<stat. theb. 10.609> tandem exundanti permisit verba furori:
<stat. theb. 10.610> audite, o sontes, extrema litamina divum,
<stat. theb. 10.611> Labdacidae: venit alma salus, sed limite duro.
<stat. theb. 10.612> Martius inferias et saeva efflagitat anguis
<stat. theb. 10.613> sacra: cadat generis quicumque novissimus exstat
<stat. theb. 10.614> viperei, datur hoc tantum victoria pacto.
<stat. theb. 10.615> felix, qui tanta lucem mercede relinquet.â
<stat. theb. 10.616> Stabat fatidici prope saeva altaria vatis
<stat. theb. 10.617> maestus, adhuc patriae et tantum communia lugens
<stat. theb. 10.618> fata, Creon: grandem subiti cum fulminis ictum,
<stat. theb. 10.619> non secus ac torta traiectus cuspide pectus,
<stat. theb. 10.620> accipit exanimis sentitque Menoecea posci.
<stat. theb. 10.621> monstrat enim suadetque timor; stupet anxius alto
<stat. theb. 10.622> corda metu glaciante pater: Trinacria qualis
<stat. theb. 10.623> ora repercussum Libyco mare sumit ab aestu,
<stat. theb. 10.624> mox plenum Phoebo vatem et celerare iubentem
<stat. theb. 10.625> nunc humilis genua amplectens, nunc ora canentis
<stat. theb. 10.626> nequiquam reticere rogat; iam fama sacratam
<stat. theb. 10.627> vocem amplexa volat, clamavitque oracula Thebae.
<stat. theb. 10.628> Nunc, age, quis stimulos et pulchrae gaudia mortis
<stat. theb. 10.629> addiderit iuveni â neque enim haec absentibus umquam
<stat. theb. 10.630> mens homini transmissa deis â memor incipe Clio,
<stat. theb. 10.631> saecula te quoniam penes et digesta vetustas.
<stat. theb. 10.632> Diva Iovis solio iuxta comes, unde per orbem
<stat. theb. 10.633> rara dari terrisque solet contingere, virtus,
<stat. theb. 10.634> seu pater omnipotens tribuit, sive ipsa capacis
<stat. theb. 10.635> elegit penetrare viros, caelestibus ut tunc
<stat. theb. 10.636> desiluit gavisa plagis! dant clara meanti
<stat. theb. 10.637> astra locum quosque ipsa polis adfixerat ignes.
<stat. theb. 10.638> iamque premit terras, nec vultus ab aethere longe;
<stat. theb. 10.639> sed placuit mutare genas, fit provida Manto,
<stat. theb. 10.640> responsis ut plena fides, et fraude priores
<stat. theb. 10.641> exuitur voltus, abiit horrorque vigorque
<stat. theb. 10.642> ex oculis, paulum decoris permansit honosque
<stat. theb. 10.643> mollior, et posito vatum gestamina ferro
<stat. theb. 10.644> subdita; descendunt vestes, torvisque ligatur
<stat. theb. 10.645> vitta comis â nam laurus erat â tamen aspera produnt
<stat. theb. 10.646> ora deam nimiique gradus, sic Lydia coniunx
<stat. theb. 10.647> Amphitryoniaden exutum horrentia terga
<stat. theb. 10.648> perdere Sidonios umeris ridebat amictus
<stat. theb. 10.649> et turbare colus et tympana rumpere dextra.
<stat. theb. 10.650> Sed neque te indecorem sacris dignumque iuberi
<stat. theb. 10.651> talia Dircaea stantem pro turre, Menoeceu,
<stat. theb. 10.652> invenit; immensae reserato limine portae
<stat. theb. 10.653> sternebas Danaos, pariter Mavortius Haemon.
<stat. theb. 10.654> sed consanguinei quamvis atque omnia fratres,
<stat. theb. 10.655> tu prior: exanimes circum cumulantur acervi;
<stat. theb. 10.656> omne sedet telum, nulli sine caedibus ictus â
<stat. theb. 10.657> necdum aderat virtus â non mens, non dextra quiescit,
<stat. theb. 10.658> non avida arma vacant, ipsa insanire videtur
<stat. theb. 10.659> Sphinx galeae custos, visoque animata cruore
<stat. theb. 10.660> emicat effigies et sparsa orichalca renident:
<stat. theb. 10.661> cum dea pugnantis capulum dextramque repressit:
<stat. theb. 10.662> magnanime o iuvenis, quo non agnoverit ullum
<stat. theb. 10.663> certius armifero Cadmi de semine Mavors,
<stat. theb. 10.664> linque humiles pugnas, non haec tibi debita virtus:
<stat. theb. 10.665> astra vocant, caeloque animam, plus concipe, mittes,
<stat. theb. 10.666> iamdudum hoc hilares genitor baechatur ad aras,
<stat. theb. 10.667> hoc ignes fibraeque volunt, hoc urget Apollo:
<stat. theb. 10.668> terrigenam cuncto patriae pro sanguine poscunt,
<stat. theb. 10.669> fama canit monitus, gaudet Cadmeia plebes
<stat. theb. 10.670> certa tui 1; rape mente deos, rape nobile fatum.
<stat. theb. 10.671> i, precor, adcelera, ne proximus occupet Haemon.â
<stat. theb. 10.672> sic ait, et magna cunctantis pectora dextra
<stat. theb. 10.673> permulsit tacite seseque in corde reliquit,
<stat. theb. 10.674> fulminis haud citius radiis adflata cupressus
<stat. theb. 10.675> combibit infestas et stirpe et vertice flammas,
<stat. theb. 10.676> quam iuvenis multo possessus numine pectus
<stat. theb. 10.677> erexit sensus letique invasit amorem,
<stat. theb. 10.678> ut vero aversae gressumque habitumque notavit
<stat. theb. 10.679> et subitam a terris in nubila crescere Manto,
<stat. theb. 10.680> obstipuit. sequimur, divum quaecumque vocasti,
<stat. theb. 10.681> nec tarde paremus,â ait; iamiamque recedens
<stat. theb. 10.682> instantem vallo Pylium tamen Agrea fixit,
<stat. theb. 10.683> armigeri fessum excipiunt; tum vulgus euntem
<stat. theb. 10.684> auctorem pacis servatoremque deumque
<stat. theb. 10.685> conclamat gaudens atque ignibus implet honestis,
<stat. theb. 10.686> iamque iter ad muros cursu festinus anhelo
<stat. theb. 10.687> obtinet et miseros gaudet vitasse parentes,
<stat. theb. 10.688> eum genitor â steteruntque ambo et vox haesit utrique,
<stat. theb. 10.689> deiectaeque genae, tandem pater ante profatus:
<stat. theb. 10.690> quis novus inceptis rapuit te casus ab armis?
<stat. theb. 10.691> quae bello graviora paras? dic, nate, precanti,
<stat. theb. 10.692> cur tibi torva acies? cur hic truculentus in ore
<stat. theb. 10.693> pallor, et ad patrios non stant tua lumina voltus?
<stat. theb. 10.694> audisti responsa, palam est. per ego oro tuosque,
<stat. theb. 10.695> nate, meosque annos miseraeque per ubera matris,
<stat. theb. 10.696> ne vati, ne crede, puer! superine profanum
<stat. theb. 10.697> dignantur stimulare senem, cui vultus inanis
<stat. theb. 10.698> exstinctique orbes et poena simillima diro
<stat. theb. 10.699> Oedipodae? quid si insidiis et fraude dolosa
<stat. theb. 10.700> rex agit, extrema est cui nostra in sorte timori
<stat. theb. 10.701> nobilitas tuaque ante duces notissima virtus?
<stat. theb. 10.702> illius haec forsan, remur quae verba deorum;
<stat. theb. 10.703> ille monet! ne frena animo permitte calenti,
<stat. theb. 10.704> da spatium tenuemque moram, male cuncta ministrat
<stat. theb. 10.705> impetus; hoc, oro, munus concede parenti.
<stat. theb. 10.706> sic tua maturis signentur tempora canis,
<stat. theb. 10.707> et sis ipse parens et ad hunc, animose, timorem
<stat. theb. 10.708> pervenias: ne perge meos orbare penates,
<stat. theb. 10.709> externi te nempe patres alienaque tangunt
<stat. theb. 10.710> pignora? si pudor est,primum miserere tuorum.
<stat. theb. 10.711> haec pietas, hic verus honos; ibi gloria tantum
<stat. theb. 10.712> ventosumque decus titulique in morte latentes,
<stat. theb. 10.713> nec timidus te flecto parens: i, proelia misce,
<stat. theb. 10.714> i Danaas acies mediosque per obvius enses;
<stat. theb. 10.715> non teneo: liceat misero tremibunda lavare
<stat. theb. 10.716> vulnera et undantem lacrimis siccare cruorem,
<stat. theb. 10.717> teque iterum saevis iterumque remittere bellis,
<stat. theb. 10.718> hoc malunt Thebae.â sic colla manusque tenebat
<stat. theb. 10.719> implicitus; sed nee lacrimae nec verba movebant
<stat. theb. 10.720> dis votum iuvenem; quin et monstrantibus illis
<stat. theb. 10.721> fraude patrem tacita subit avertitque timorem:
<stat. theb. 10.722> falleris heu verosque metus, pater optime, nescis,
<stat. theb. 10.723> non me ulli monitus, nec vatum exorsa furentum
<stat. theb. 10.724> sollicitant vanisque movent: sibi callidus ista
<stat. theb. 10.725> Tiresias nataeque canat; non si ipse reclusis
<stat. theb. 10.726> comminus ex adytis in me insaniret Apollo,
<stat. theb. 10.727> sed gravis unanimi casus me fratris ad urbem
<stat. theb. 10.728> sponte refert: gemit Inachia mihi saucius Haemon
<stat. theb. 10.729> cuspide; vix illum medio de pulvere belli
<stat. theb. 10.730> inter utrasque acies, iamiamque tenentibus Argis â
<stat. theb. 10.731> sed moror; i, refove dubium turbaeve ferenti
<stat. theb. 10.732> dic, pareant leviterque vehant; ego vulnera doctum
<stat. theb. 10.733> iungere supremique fugam revocare cruoris
<stat. theb. 10.734> Aetiona petam.â sic imperfecta locutus
<stat. theb. 10.735> effugit; illi atra mersum caligine pectus
<stat. theb. 10.736> confudit sensus; pietas incerta vagatur
<stat. theb. 10.737> discordantque metus, impellunt credere Parcae.
<stat. theb. 10.738> Turbidus interea ruptis venientia portis
<stat. theb. 10.739> agmina belligeri Capaneus agit aequore campi,
<stat. theb. 10.740> cornua nunc equitum, cuneos nunc ille pedestres,
<stat. theb. 10.741> et proculcantes moderantum funera currus;
<stat. theb. 10.742> idem altas turres saxis et turbine crebro
<stat. theb. 10.743> laxat, agit turmas idem atque in sanguine fumat,
<stat. theb. 10.744> nunc spargit torquens volucri nova vulnera plumbo,
<stat. theb. 10.745> nunc iaculum excusso rotat in sublime lacerto,
<stat. theb. 10.746> nullaque tectorum subit ad fastigia, quae non
<stat. theb. 10.747> deferat hasta virum perfusaque caede recurrat.
<stat. theb. 10.748> nee iam aut Oeniden aut Hippomedonta peremptos
<stat. theb. 10.749> aut vatem Pelopea phalanx aut Areada credunt:
<stat. theb. 10.750> quin socium coiisse animas et corpore in uno
<stat. theb. 10.751> stare omnes, ita cuncta replet, non ullius aetas,
<stat. theb. 10.752> non cultus, non forma movet; pugnantibus idem
<stat. theb. 10.753> supplicibusque furit; non quisquam obsistere contra,
<stat. theb. 10.754> non belli temptare vices: procul arma furentis
<stat. theb. 10.755> terribilesque iubas et frontem cassidis horrent.
<stat. theb. 10.756> At pius electa murorum in parte Menoeceus
<stat. theb. 10.757> iam sacer aspectu solitoque augustior ore,
<stat. theb. 10.758> ceu subito in terras supero demissus ab axe,
<stat. theb. 10.759> constitit, exempta manifestus casside nosci,
<stat. theb. 10.760> despexitque acies hominum et clamore profundo
<stat. theb. 10.761> convertit campum iussitque silentia bello.
<stat. theb. 10.762> armorum superi, tuque o qui funere tanto
<stat. theb. 10.763> indulges mihi, Phoebe, mori, date gaudia Thebis,
<stat. theb. 10.764> quae pepigi et toto quae sanguine prodigus emi.
<stat. theb. 10.765> ferte retro bellum captaeque impingite Lernae
<stat. theb. 10.766> relliquias turpes, confixaque terga foventes
<stat. theb. 10.767> Inachus indecores pater aversetur alumnos.
<stat. theb. 10.768> at Tyriis templa, arva, domos, conubia, natos
<stat. theb. 10.769> reddite morte mea: si vos placita hostia iuvi,
<stat. theb. 10.770> si non attonitis vatis consulta recepi
<stat. theb. 10.771> auribus et Thebis nondum credentibus hausi,
<stat. theb. 10.772> haec Amphioniis pro me persolvite tectis
<stat. theb. 10.773> ac mihi deceptum, precor, exorate parentem.â
<stat. theb. 10.774> sic ait, insignemque animam mucrone corusco
<stat. theb. 10.775> dedignantem artus pridem maestamque teneri
<stat. theb. 10.776> arripit atque uno quaesitam vulnere rumpit,
<stat. theb. 10.777> sanguine tunc spargit turres et moenia lustrat,
<stat. theb. 10.778> seque super medias acies, nondum ense remisso,
<stat. theb. 10.779> iecit et in saevos cadere est conatus Achivos.
<stat. theb. 10.780> ast illum amplexae Pietas virtusque ferebant
<stat. theb. 10.781> leniter ad terras corpus; nam spiritus olim
<stat. theb. 10.782> ante Iovem et summis apicem sibi poscit in astris.
<stat. theb. 10.783> Iamque intra muros nullo sudore receptum
<stat. theb. 10.784> gaudentes heroa ferunt: abscesserat ultro
<stat. theb. 10.785> Tantalidum venerata cohors; subit agmine longo
<stat. theb. 10.786> colla inter iuvenum, laetisque favoribus omni
<stat. theb. 10.787> concinitur vulgo Cadmum atque Amphiona supra
<stat. theb. 10.788> conditor; hi sertis, hi veris honore solutos
<stat. theb. 10.789> adcumulant artus patriaque in sede reponunt
<stat. theb. 10.790> corpus adoratum. repetunt mox bella peractis
<stat. theb. 10.791> laudibus; hic victa genitor lacrimabilis ira
<stat. theb. 10.792> congemit, et tandem matri data flere potestas:
<stat. theb. 10.793> lustralemne feris ego te, puer inclyte, Thebis
<stat. theb. 10.794> devotumque caput vilis ceu mater alebam?
<stat. theb. 10.795> quod molita nefas, cui tantum invisa deorum?
<stat. theb. 10.796> non ego monstrifero coitu revoluta novavi
<stat. theb. 10.797> pignora, nec nato peperi funesta nepotes,
<stat. theb. 10.798> quid refert? potitur natis Iocasta ducesque
<stat. theb. 10.799> regnantesque videt: nos saeva piacula bello
<stat. theb. 10.800> demus, ut alterni â placet hoc tibi, fulminis auctor â
<stat. theb. 10.801> Oedipodionii mutent diademata fratres!
<stat. theb. 10.802> quid superos hominesve queror? tu, saeve Menoeceu,
<stat. theb. 10.803> tu miseram ante omnes properasti exstinguere matrem,
<stat. theb. 10.804> unde hic mortis amor? quae sacra insania menti?
<stat. theb. 10.805> quosve ego conceptus aut quae male pignora fudi
<stat. theb. 10.806> tam diversa mihi? nimirum Martius anguis,
<stat. theb. 10.807> quaeque novis proavum tellus effloruit armis â
<stat. theb. 10.808> hinc animi tristes nimiusque in pectore Mavors,
<stat. theb. 10.809> et de matre nihil, sponte en ultroque peremptus
<stat. theb. 10.810> inrumpis maestas Fatis nolentibus umbras.
<stat. theb. 10.811> ast egomet Danaos Capaneaque tela verebar:
<stat. theb. 10.812> haec erat, haec metuenda manus ferrumque, quod amens
<stat. theb. 10.813> ipsa dedi. viden ut iugulo consumpserit ensem?
<stat. theb. 10.814> altius haud quisquam Danaum mucrone subisset.â
<stat. theb. 10.815> Diceret infelix etiamnum et cuncta repleret
<stat. theb. 10.816> questibus: abducunt comites famulaeque perosam
<stat. theb. 10.817> solantes thalamoque tenent, sedet eruta multo
<stat. theb. 10.818> ungue genas; non illa diem, non verba precantum
<stat. theb. 10.819> respicit aut visus flectit tellure relictos,
<stat. theb. 10.820> iam vocis, iam mentis inops, sic aspera tigris
<stat. theb. 10.821> fetibus abreptis Scythico deserta sub antro
<stat. theb. 10.822> accubat et tepidi lambit vestigia saxi;
<stat. theb. 10.823> nusquam irae, sedit rabidi feritasque famesque
<stat. theb. 10.824> oris, eunt praeter secura armenta gregesque:
<stat. theb. 10.825> aspicit illa iacens; ubi enim, quibus ubera pascat
<stat. theb. 10.826> aut quos ingenti premat exspectata rapina?
<stat. theb. 10.827> Hactenus arma, tubae, ferrumque et vulnera: sed nunc
<stat. theb. 10.828> comminus astrigeros Capaneus tollendus in axis.
<stat. theb. 10.829> non mihi iam solito vatum de more canendum;
<stat. theb. 10.830> maior ab Aoniis poscenda amentia lucis:
<stat. theb. 10.831> mecum omnes audete deae! sive ille profunda
<stat. theb. 10.832> missus nocte furor, Capaneaque signa secutae
<stat. theb. 10.833> arma Iovem contra Stygiae rapuere sorores,
<stat. theb. 10.834> seu virtus egressa modum, seu gloria praeceps,
<stat. theb. 10.835> seu magnae data fata neci, seu laeta malorum
<stat. theb. 10.836> principia et blandae superum mortalibus irae.
<stat. theb. 10.837> Iam sordent terrena viro taedetque profundae
<stat. theb. 10.838> caedis, et exhaustis olim Graiumque suisque
<stat. theb. 10.839> missilibus lassa respexit in aethera dextra,
<stat. theb. 10.840> ardua mox torvo metitur culmina visu,
<stat. theb. 10.841> innumerosque gradus, gemina latus arbore clusos,
<stat. theb. 10.842> aerium sibi portat iter, longeque timendus
<stat. theb. 10.843> multifidam quercum flagranti lumine vibrat;
<stat. theb. 10.844> arma rubent una clipeoque incenditur ignis.
<stat. theb. 10.845> hacâ ait, in Thebas, hac me iubet ardua virtus
<stat. theb. 10.846> ire, Menoeceo qua lubrica sanguine turris,
<stat. theb. 10.847> experiar, quid sacra iuvent, an falsus Apollo.â
<stat. theb. 10.848> dicit, et alterno captiva in moenia gressu
<stat. theb. 10.849> surgit ovans: qualis mediis in nubibus aether
<stat. theb. 10.850> vidit Aloidas, cum cresceret impia tellus
<stat. theb. 10.851> despectura deos nec adhuc immane veniret
<stat. theb. 10.852> Pelion et trepidum iam tangeret Ossa Tonantem.
<stat. theb. 10.853> Tunc vero attoniti fatorum in cardine summo,
<stat. theb. 10.854> ceu suprema lues urbi facibusque cruentis
<stat. theb. 10.855> aequatura solo turres Bellona subiret,
<stat. theb. 10.856> omnibus e tectis certatim ingentia saxa
<stat. theb. 10.857> roboraque et validas fundae Balearis habenas â
<stat. theb. 10.858> nam iaculis caeloque vagis spes unde sagittis? â
<stat. theb. 10.859> verum avidi et tormenta rotant et molibus urgent.
<stat. theb. 10.860> ille nec ingestis nec terga sequentibus umquam
<stat. theb. 10.861> detrahitur telis, vacuoque sub aere pendens '
<stat. theb. 10.862> plana velut terra certus vestigia Agat,
<stat. theb. 10.863> tendit et ingenti subit oecurrente ruina:
<stat. theb. 10.864> amnis ut incumbens longaevi robora pontis
<stat. theb. 10.865> adsiduis oppugnat aquis, iam saxa fatiscunt
<stat. theb. 10.866> emotaeque trabes; tanto violentior ille
<stat. theb. 10.867> â sentit enim â maiore salo quassatque trahitque
<stat. theb. 10.868> molem aegram, nexus donec celer alveus omnis
<stat. theb. 10.869> abscidit et cursu victor respirat aperto,
<stat. theb. 10.870> utque petita diu celsus fastigia supra
<stat. theb. 10.871> eminuit trepidamque adsurgens desuper urbem
<stat. theb. 10.872> vidit et ingenti Thebas exterruit umbra,
<stat. theb. 10.873> increpat attonitos: humilesne Amphionis arces,
<stat. theb. 10.874> pro pudor! hi faciles carmenque imbelle secuti,
<stat. theb. 10.875> hi, mentita diu Thebarum fabula, muri?
<stat. theb. 10.876> et quidnam egregium prosternere moenia molli
<stat. theb. 10.877> structa lyra?â simul insultans gressuque manuque
<stat. theb. 10.878> molibus obstantes cuneos tabulataque saevus
<stat. theb. 10.879> restruit 2: absiliunt pontes, tectique prementis
<stat. theb. 10.880> saxea frena labant, dissaeptoque aggere rursus
<stat. theb. 10.881> utitur et truncas rupes in templa domosque
<stat. theb. 10.882> praecipitat frangitque suis iam moenibus urbem.
<stat. theb. 10.883> Iamque Iovem circa studiis diversa fremebant
<stat. theb. 10.884> Argolici Tyriique dei; pater aequus utrisque
<stat. theb. 10.885> aspicit ingentes ardentum comminus iras
<stat. theb. 10.886> seque obstare videt, gemit inservante noverca
<stat. theb. 10.887> Liber et obliquo respectans lumine patrem:
<stat. theb. 10.888> nunc ubi saeva manus, meaque heu cunabula flammae,
<stat. theb. 10.889> fulmen, io ubi fulmen?â ait. gemit auctor Apollo,
<stat. theb. 10.890> quas dedit ipse, domos; Lernam Thebasque rependit
<stat. theb. 10.891> maestus et intento dubitat Tirynthius arcu;
<stat. theb. 10.892> maternos plangit volucer Danaeius Argos;
<stat. theb. 10.893> fiet venus Harmoniae populos metuensque mariti
<stat. theb. 10.894> stat procul et tacita Gradivum respicit ira.
<stat. theb. 10.895> increpat Aonios audax Tritonia divos,
<stat. theb. 10.896> Iunonem tacitam furibunda silentia torquent.
<stat. theb. 10.897> non tamen haec turbant pacem Iovis: ecce quierunt
<stat. theb. 10.898> iurgia, cum mediis Capaneus auditus in astris.
<stat. theb. 10.899> nullane pro trepidisâ clamabat, numina Thebis
<stat. theb. 10.900> statis? ubi infandae segnes telluris alumni,
<stat. theb. 10.901> Bacchus et Alcides? pudet instigare minores.
<stat. theb. 10.902> tu potius venias â quis enim concurrere nobis
<stat. theb. 10.903> dignior? en cineres Semcleaque busta tenentur â ,
<stat. theb. 10.904> nunc age, nunc totis in me conitere flammis,
<stat. theb. 10.905> Iuppiter! an pavidas tonitru turbare puellas
<stat. theb. 10.906> fortior et soceri turres exscindere Cadmi?â
<stat. theb. 10.907> Ingemuit dictis superum dolor; ipse furentem
<stat. theb. 10.908> risit et incussa sanctarum mole comarum,
<stat. theb. 10.909> quaenam spes hominum tumidae post proelia Phlegrae!
<stat. theb. 10.910> tune etiam feriendus?â ait. premit undique lentum
<stat. theb. 10.911> turba deum frendens et tela ultricia poscit,
<stat. theb. 10.912> nec iam audet fatis turbata obsistere coniunx,
<stat. theb. 10.913> ipsa dato nondum caelestis regia signo
<stat. theb. 10.914> sponte tonat, coeunt ipsae sine flamine nubes
<stat. theb. 10.915> adcurruntque imbres: Stygias rupisse catenas
<stat. theb. 10.916> Iapetum aut vinctam supera ad convexa levari
<stat. theb. 10.917> Inarimen Aetnamve putes, pudet ista timere
<stat. theb. 10.918> caelicolas; sed cum in media vertigine mundi
<stat. theb. 10.919> stare virum insanasque vident deposcere pugnas,
<stat. theb. 10.920> mirantur taciti et dubio pro fulmine pallent.
<stat. theb. 10.921> coeperat Ogygiae supra fastigia turris
<stat. theb. 10.922> arcanum mugire polus caelumque tenebris
<stat. theb. 10.923> auferri: tenet ille tamen, quas non videt, arces,
<stat. theb. 10.924> fulguraque attritis quotiens micuere procellis,
<stat. theb. 10.925> hisâ ait, in Thebas, his iam decet ignibus uti,
<stat. theb. 10.926> hinc renovare faces lassamque accendere quercum.â
<stat. theb. 10.927> talia dicentem toto Iove fulmen adactum
<stat. theb. 10.928> corripuit: primae fugere in nubila cristae,
<stat. theb. 10.929> et clipei niger umbo cadit, iamque omnia lucent
<stat. theb. 10.930> membra viri. cedunt acies, et terror utrimque,
<stat. theb. 10.931> quo ruat, ardenti feriat quas corpore turmas,
<stat. theb. 10.932> intra se stridere facem galeamque comasque
<stat. theb. 10.933> sentit, et urentem thoraca repellere dextra
<stat. theb. 10.934> conatus ferri cinerem sub pectore tractat.
<stat. theb. 10.935> stat tamen, extremumque in sidera versus anhelat,
<stat. theb. 10.936> pectoraque invisis obicit fumantia muris,
<stat. theb. 10.937> ne caderet: sed membra virum terrena relinquunt,
<stat. theb. 10.938> exuiturque animus; paulum si tardius artus
<stat. theb. 10.939> cessissent, potuit fulmen sperare secundum.
